---
tags: location
title: Stadhuis Utrecht
author: Ewout De Bleser
date: 2026-01-06T12:24:00.000Z
agency: EMBT
architect: Benedetta Tagliabue
year: "2000"
images:
  - /static/img/1-marcela-grassi-15-.jpg
  - /static/img/2-utrechtsketches01.jpg
  - /static/img/3-utrecht_draw_03-first-floor.jpg
  - /static/img/4-fotos-jordi-miralles-5.jpg
  - /static/img/5-fotos-jordi-miralles-31.jpg
location_tags:
  - Architectuur
address: Stadhuisbrug 1, Utrecht 
location: '{"type":"Point","coordinates":[5.119598,52.0919531]}'
---
Stadhuis Utrecht (2000) door Benedetta Tagliabue en Enric Miraelles / EMBT 

In 1997 wonnen Benedetta Tagliabue en Enric Miraelles van EMBT de wedstrijd voor de uitbreiding en verbouwing van het stadhuis in Utrecht. Het ontwerp werd geprezen voor het respect ten opzichte van het bestaande gebouw en het zichtbaar maken van de geschiedenis ervan. Het herontdekken van de kwaliteiten van het neoclassistische gebouw en een terugkeer naar een stadsgebouw als verzameling van verschillende panden moesten deze ambities waar maken. 

 De ingang van het stadhuis werd verplaatst naar de Korte Minrebroederstraat, hierdoor ontstond een meer open relatie met het plein dat wordt gevormd door de verschillende vleugels van het stadhuis. Deze ingreep zorgt ervoor dat de stadhuishal, centraal in het bestaande gebouw, een publiek karakter krijgt. Op de eerste verdieping wordt de raadzaal boven zijn historisch balkenplafond opengewerkt tot het dak. Een open gang verbindt de verschillende panden van het stadhuis met elkaar.  

 De deconstructivistische uitbreiding wordt gekenmerkt door een veelheid aan verschillende materialen en stijlen die samen een reflectie vormen van de diversiteit binnen de Nederlandse bouwcultuur. Natuurstenen lateien, bakstenen en andere materialen uit de gesloopte gebouwen werden verwerkt in de nieuwe gevel.  

 Door zijn onverwachte overlijden maakte Enric de oplevering niet meer mee. In 2019 werd het stadhuis opnieuw gerenoveerd en verduurzaamd door Van Hoogevest Architecten. EMBT, onder leiding van Benedetta, werd op vraag van de gemeente weer betrokken bij deze werkzaamheden en ontwierp verschillende meubels en verlichtingsarmaturen. 

Beelden: \
1 Marcela Grassi\
2–3 EMBT\
4–5 Jordi Miralles

Tekst: \
Ewout De Bleser / @ewout
