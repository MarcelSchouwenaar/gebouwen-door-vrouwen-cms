---
tags: location
title: Deventer House
author: Filipa van der Laan
date: 2025-02-08T13:33:00.000Z
agency: STUDIO MAKS
architect: Marieke Kums
year: "2015"
images:
  - /static/img/1-deventer-house-studio-maks-the-netherlands-_dezeen_2364_col_7-1704x2049_vierkant.jpg
  - /static/img/2-deventer-house-studio-maks-the-netherlands-_dezeen_2364_col_0-1704x1236_keuken.jpg
  - /static/img/3-deventer-house-studio-maks-the-netherlands_dezeen_bg-1_vierkant.jpg
  - /static/img/4-deventer_house_studio_maks_section_vierkant.jpg
  - /static/img/5-deventer-house-studio-maks-the-netherlands-_dezeen_2364_col_6-1704x2499.jpg
location_tags:
  - Architectuur
address: Havenkwartier, Deventer
location: '{"type":"Point","coordinates":[6.1717947,52.2464899]}'
---
Deventer House (2015) door Marieke Kums / STUDIO MAKS

Marieke Kums ontwierp met haar team een huis voor een jong stel in een industrieel gebied in Deventer, het Havenkwartier. De oude loodsen die hier stonden werden gerenoveerd om plaats te maken voor creatieve en sociale activiteiten. Ook werden in de wijk kavels voor nieuwbouwwoningen aangeboden, aantrekkelijk voor starters. ‘De klant had veel dromen en wensen, maar de vierkante meters waren beperkt’, vertelde Kums. ‘Wij stellen een stevig en solide huis voor aan de buitenkant, dat  juist open en licht is aan de binnenkant.’ Het voorstel bestond uit het toepassen van robuuste en betaalbare materialen die binnen het budget van de klant zouden passen. Het huis heeft een in het werk gestorte betonnen façade waarin de bekisting van houten planken nog zichtbaar is. Het beton werkt contrasterend tegenover het witte interieur. 

Het Deventer House kenmerkt zich door een ritme van open en gesloten ruimtes. Ingebouwde functies, zoals kasten, toilet, trappen en nissen, omringen de open leefruimtes. Het kubusvormige huis beslaat honderd vierkante meter over twee verdiepingen, met keuken en woonkamer op de begane grond en twee slaapkamers, een badkamer en een klein kantoor op de eerste verdieping. Ruimtelijkheid wordt gecreëerd door openingen in zowel horizontale als verticale richting.

In een interview met Brigitte O’Regan voor Archined in 2017 sprak Marieke Kums over de hindernissen die vrouwelijke architecten in hun werk tegenkomen. Ze mist vrouwen in het beroep en gelooft dat er juist veel te winnen valt met hun bijdragen. Haar advies aan vrouwen in het vak was daarom: heb moed, wees dapper en grijp de kans.

Beelden:
1–2 Christian van der Kooy[](https://www.instagram.com/christian_van_der_kooy/)
3–4 STUDIO MAKS[](https://www.instagram.com/mariekekums/)
5 Christian van der Kooy
