---
tags: location
title: Tuinstudio
author: Sofie van Brunschot
date: 2025-02-08T13:42:00.000Z
agency: Studio Abacaxi⁣
architect: Martine Duyvis
year: "2021"
images:
  - /static/img/1-143ef72d-9d39-404a-ba76-c24000057603_rw_3840.jpeg
  - /static/img/2-9df1acb9-6fdd-4f5e-9f57-682c2a909e4e_rw_1920.jpeg
  - /static/img/3-d88ef96e-eae4-49ca-a972-327b0f6e47e7_rw_1920.jpeg
  - /static/img/4-tuinstudio-bergen-door-studio-abacaxi.-beeld-aiste-rakauskaite-3.jpg.jpeg
  - /static/img/5-fe0222df-a918-4385-bb47-040368ff7fe7_rw_3840.jpeg
location_tags:
  - Architectuur
address: Bergen
location: '{"type":"Point","coordinates":[4.7071111,52.6711868]}'
---
Tuinstudio (2021) door Martine Duyvis / Studio Abacaxi⁣

In Bergen ontwierp Martine Duyvis met haar bureau Studio Abacaxi een tuinstudio voor een creatief koppel. In de tuin van hun woonhuis werd een nieuw volume gebouwd dat dienst doet als studioruimte en in het weekend als vakantieverblijf verhuurd kan worden.⁣

De opdrachtgevers wensten een plek om rustig te kunnen werken, met twee afzonderlijk te gebruiken werkruimten. Daarnaast wilden zij het tuinhuis ook als vakantieverblijf kunnen verhuren in de weekenden, waardoor ook functies als een badkamer en keukentje een plek moesten krijgen. Het ontwerp zoekt een balans tussen het optimale volume voor deze functies enerzijds en een goede inpassing op het kavel met aandacht voor maximale privacy anderzijds. ⁣

Het resulteert in een compact gebouw met een bescheiden karakter, met een volledige glazen gevel aan de voorzijde en meer gesloten aan de andere zijden. Het is bijna volledig met hout opgebouwd, met oog op duurzaamheid en om de tuinstudio een natuurlijke uitstraling te geven. De gevelbekleding bestaat uit houten latten en het gehele interieur is afgewerkt met een berken multiplex.⁣

Veel van het meubilair is geïntegreerd in het interieurontwerp en door slimme ingrepen is een hoge mate van multifunctionaliteit gerealiseerd. De ruimtes kunnen veranderen van functie wanneer meubels worden in- of uitgeklapt. Het bed klapt bijvoorbeeld op in de kastenwand en een prikbord verdwijnt achter een harmonicadeur. Hierdoor konden de verschillende gewenste functionaliteiten plek krijgen in een gebouw van slechts 57 m2. Door de aandachtig ontworpen, minimalistische detaillering vormen deze verschillende gedaantes toch een rustig en samenhangend geheel. ⁣

Beelden:⁣

1–2 Aiste Rakauskaite[](https://www.instagram.com/aiste.rakauskaite/)\
[](https://www.instagram.com/aiste.rakauskaite/)3–4 Studio Abacaxi[](https://www.instagram.com/studio.abacaxi/)\
[](https://www.instagram.com/studio.abacaxi/)5 Aiste Rakauskaite[](https://www.instagram.com/aiste.rakauskaite/)
⁣
