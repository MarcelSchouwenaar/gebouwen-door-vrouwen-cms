---
tags: location
title: Het Postkantoor
author: Sofie van Brunschot
date: 2025-02-08T14:43:00.000Z
agency: Roffaa architecture
architect: Renske van der Stoep
year: "2021"
images:
  - /static/img/1-architectenweb-architectenbureau-roffaa-neemt-intrek-in-voormalig-postkantoor-beeld-1-copyright-daria-scagliola.jpg
  - /static/img/2-architectenweb-architectenbureau-roffaa-neemt-intrek-in-voormalig-postkantoor-beeld-13-copyright-roffaa.jpg
  - /static/img/3-210606_roffaa_postkantoor-publicatie-plattegronden-en-aanzichten-1-3.jpg
  - /static/img/4-210606_roffaa_postkantoor-publicatie-plattegronden-en-aanzichten-1-3.jpg
  - /static/img/5-architectenweb-architectenbureau-roffaa-neemt-intrek-in-voormalig-postkantoor-beeld-2-copyright-daria-scagliola.jpg
location_tags:
  - Architectuur
  - Interieur
address: Witte van Haemstedestraat 40, Rotterdam⁣
location: '{"type":"Point","coordinates":[4.458842,51.9185716]}'
---
Het Postkantoor (2021) door Renske van der Stoep / Roffaa architecture⁣

In de wijk Middelland in Rotterdam transformeerde Renske van der Stoep met haar bureau Roffaa architecture [](https://www.instagram.com/roffaa_architecture/)een voormalig postkantoor tot nieuwe eigen werkplek. Het pand, dat in de buurt altijd nog bekend stond als “Het Postkantoor”, deed al jaren dienst als opslagplaats, met bijbehorende gesloten, weinig transparante gevel. Het pand is opengewerkt door een nieuwe, verdiepingshoge glazen pui anderhalve meter achter de gevel te plaatsen. De metselwerk togen van het jaren ’20-gebouw komen zo vrij te staan en er ontstaat een kleine loggia tussen de straat en het interieur. Het is bedoeld om het kantoor een open en uitnodigend karakter te geven, waarbij de loggia - die ’s avonds met hekken wordt afgesloten, maar ook wordt verlicht - tegelijkertijd als bufferzone fungeert.⁣

Van binnen is het geheel gestript, enkel de bestaande kolommen staan in de verder open ruimte. De gehele plattegrond (inclusief toiletten!) wordt verbonden door een roze marmoleumvloer. Na een lichte entreehal, afgesloten door weer een glaspartij, stap je het deel binnen waar de zestien werkplekken zijn. Deze ruimte staat in open verbinding met een maquettewerkplaats en keuken. Achterin bevindt zich (achter glas) een multifunctionele ruimte. Deze laatste functies liggen in de oorspronkelijke aanbouw, waarvan het dichte, platte dak is vervangen door twee royale lichtstraten die veel daglicht binnenlaten. Helemaal achterin is de gevel naar de buitenruimte ook vervangen door een glazen pui met accoya-houten kozijnen.⁣

Het kantoor maakt gebruik van duurzame installaties. De keuken is gasloos, met inductieplaat en een Quooker. De gevels zijn nageïsoleerd met voorzetwanden en er wordt verwarmd door middel van vloerverwarming aangesloten op de lucht-water warmtepomp.⁣
⁣
Beelden: ⁣

1; 5 Daria Scagliola[](https://www.instagram.com/dariascagliola/)⁣\
2–4 Roffaa architecture[](https://www.instagram.com/roffaa_architecture/)⁣[](https://www.instagram.com/dariascagliola/)
