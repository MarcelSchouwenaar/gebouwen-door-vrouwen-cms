---
tags: location
title: Huis Één
author: Sofie van Brunschot
date: 2025-02-08T14:56:00.000Z
agency: Lilith Ronner van Hooijdonk
architect: Lilith van Assem en Elsbeth Ronner
year: "2018"
images:
  - /static/img/1-h1_004.jpg
  - /static/img/2-architectenweb-lilith-ronner-van-hooijdonk-ontwerpt-kangoeroewoning-beeld-4-copyright-max-hart-nibbrig.jpg
  - /static/img/3-1539598829-huis-1_18.jpg
  - /static/img/4-plattegronden.jpg
  - /static/img/5-1539598707-huis-1_12.jpg
location_tags:
  - Architectuur
address: Overamstel, Amsterdam⁣
location: '{"type":"Point","coordinates":[4.9176266,52.3317318]}'
---
Huis Eén (2018) door Lilith van Assem en Elsbeth Ronner / Lilith Ronner van Hooijdonk ⁣

In Amsterdam Zuidoost ontwierpen Lilith van Assem en Elsbeth Ronner van architectenbureau Lilith Ronner van Hooijdonk een groot familiehuis voor drie generaties. Huis Eén biedt onderdak aan twee woningen: een appartement op de begane grond voor de grootouders en een gezinswoning voor de kinderen en kleinkinderen op de verdiepingen erboven.⁣

Het huis wordt afgeschermd van de drukte van de stad door een stevige, stenen gevel die om het gebouw vouwt en de tuin omsluit. Naar de tuinzijde toe heeft het huis een lichtere, open gevel. Het ontwerp geeft invulling aan de wens van de familie om dicht bij elkaar, maar toch apart te kunnen wonen. Zo hebben de woningen hun eigen voordeur aan tegenoverliggende zijden van het pand en de woonlaag van het gezin met kinderen is op de tweede verdieping gesitueerd om overlast te beperken. Het overstek van de eerste verdieping waarborgt de privacy van het appartement en de tuin eronder. Tegelijkertijd biedt een serie ruime terrassen genoeg buitenruimte aan de gezinswoning. De twee huishoudens hebben zo beiden een volwaardige eigen woning gekregen binnen één groot huis. ⁣

Het project heeft een constructie van massieve houten wanden en balken, die aan de binnenkant zichtbaar zijn gelaten en zo sfeer geven aan het interieur. Door wanden niet orthogonaal maar schuin te plaatsen, wordt richting geven aan het zicht vanuit en beweging door de ruimtes. ⁣

Volgens de architecten vraagt het tekort aan seniorenwoningen, de toenemende eenzaamheid onder ouderen en de druk op mantelzorgers om de ontwikkeling van nieuwe woonconcepten. Een nieuwe, hedendaagse vorm voor familie-wonen zou hierop een antwoord kunnen zijn.⁣

Beelden:⁣

1–2 Max Hart Nibbrig[](https://www.instagram.com/mwahartnibbrig/)\
3–4 Lilith Ronner van Hooijdonk[](https://www.instagram.com/lilithronnervanhooijdonk/)\
5 Peter de Krom⁣
