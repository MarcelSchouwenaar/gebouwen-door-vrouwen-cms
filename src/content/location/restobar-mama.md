---
tags: location
title: Restobar Mama
author: Sofie van Brunschot
date: 2025-02-08T13:10:00.000Z
agency: KettingHuls
architect: Daniëlle Huls, Monica Ketting
year: "2020"
images:
  - /static/img/1-restobar-kettinghuls-netherlands-architecture-restaurant_dezeen_1704_scol_10.jpg
  - /static/img/2-kettinghuls-paviljoen-maastricht-21_stijn-bollaert.jpg
  - /static/img/3-architectenweb-kettinghuls-_-restobar-mama-beeld-7-copyright-kettinghuls.jpg
  - /static/img/4-architectenweb-kettinghuls-_-restobar-mama-beeld-8-copyright-kettinghuls.jpg
  - /static/img/5-kettinghuls-paviljoen-maastricht-17_stijn-bollaert.jpg
location_tags:
  - Architectuur
address: Oranjeplein 200, Maastricht⁣
location: '{"type":"Point","coordinates":[5.711145,50.8477223]}'
---
Restobar Mama (2020), door Daniëlle Huls en Monica Ketting / KettingHuls⁣

In Maastricht ontwierpen Daniëlle Huls en Monica Ketting met hun bureau KettingHuls het horecapaviljoen Restobar Mama. Op deze plaats liep vroeger de A2, maar nu de snelweg ondergronds is gelegd, is plek gekomen voor de twee kilometer lange groenzone De Groene Loper. Onderdeel ervan is het nieuwe Vrijheidspark, waar in één van de ovaalvormige open ruimtes het roodkleurige paviljoen is gesitueerd. ⁣

Op een rond betonnen terras staat het vierkante gebouw met een uitkragend dak, dat net als het terras rond van vorm is. De overkapping markeert buitenruimtes waar plaats is voor een terras en voor kinderen om te spelen. De open structuur van rode stalen liggers geeft ook ruimte aan twee bomen, die dwars door dit hemeldak groeien.⁣

Het restaurant zelf is opgetrokken uit een restpartij terracotta metselblokken met een aantal betonnen elementen, zoals een latei en geïntegreerde bank. Aan twee zijden, in de gevel aan de keuken en die aan het restaurantgedeelte, is de orthogonale opzet doorbroken met grote glazen puien die onder een hoek naar binnen vouwen. ⁣

Binnen gaat de stalen constructie van het hemeldak over in dragende balken van gelamineerd hout. Behalve de twee afgesloten ruimtes voor ondersteunende functies is het gebouw van binnen één open ruimte waarin de keuken en het zitgedeelte plek hebben gekregen. Één enkele betonnen kolom markeert hier het midden van het paviljoen.  ⁣

Beelden:⁣

1–2 Stijn Bollaert\
[](https://www.instagram.com/stijn_bollaert/)3–4 KettingHuls[](https://www.instagram.com/kettinghuls/)[](https://www.instagram.com/kettinghuls/)5 Stijn Bollaert[](https://www.instagram.com/stijn_bollaert/)
