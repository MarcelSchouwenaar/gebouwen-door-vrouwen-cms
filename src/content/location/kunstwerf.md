---
tags: location
title: Kunstwerf
author: Sofie van Brunschot
date: 2026-01-06T12:33:00.000Z
agency: Studio Donna van Milligen Bielke
architect: Donna van Milligen Bielke
year: "2022"
images:
  - /static/img/1-ad-gron-0127-lr-e1686139595139-stijn-bollaert.jpg
  - /static/img/2-architectenweb-de-kunstwerf-is-publiek-gebouw-van-het-jaar-2023-beeld-1-copyright-stijn-bollaert.jpg
  - /static/img/3-220921-kunstwerf-hand-out-a5-formaat5-e1686141124790.jpg
  - /static/img/4-maquette-2048x2036.jpg
  - /static/img/5-architectenweb-de-kunstwerf-is-publiek-gebouw-van-het-jaar-2023-beeld-4-copyright-iwan-baan.jpg
location_tags:
  - Architectuur
address: Bloemsingel 10, Groningen 
location: '{"type":"Point","coordinates":[6.5683887,53.2239146]}'
---
Kunstwerf (2022) door Donna van Milligen Bielke en Ard de Vries 

Net buiten het historische centrum van Groningen ontwierpen Donna van Milligen Bielke en Ard de Vries de Kunstwerf. Ze wonnen de ontwerpprijsvraag van gemeente Groningen voor een nieuw gebouw voor podiumkunsten voor vier verschillende dans- en theatergezelschappen. Het is gebouwd op een voormalig industrieterrein, waar in de oude machinefabriek ook al een cultureel centrum is ondergebracht.  

 In plaats van een traditioneel programma, biedt de Kunstwerf onderdak aan de ondersteunende functies van de podiumkunsten. Het complex omvat repetitieruimtes, kleedkamers, kantoren en een theatercafé. Het architectonische ontwerp kenmerkt zich door een spel van volumes en materialen. Donkere betonnen arcades en lichte gevels creëren een visueel contrast en geven het gebouw een grafische uitstraling. Er is bewust gekozen voor een ontwerp dat de grens tussen openbaar en privé vervaagt, waardoor het gebouw uitnodigt tot ontdekking en interactie.  

 Centraal in het ontwerp ligt een door Piet Oudolf ontworpen binnentuin, de ‘hortus conclusus’, die als ontmoetingsplek dient en de verschillende onderdelen van het gebouw met elkaar en met de omliggende stad verbindt. 

 Het ontwerp werd uit 107 inzendingen geselecteerd vanwege zijn sterke stedelijke inpassing en verrassende benadering van de opdracht. Het project is een geweldig voorbeeld van hoe jonge architecten met een frisse blik kunnen bijdragen aan de culturele infrastructuur van een stad. 

Het project won de Architectenweb Awards Publiek gebouw van het Jaar en de Abe Bonnema Architectuurprijs. 

Beelden: \
1–2 Stijn Bollaert  \
3–4 Studio Donna van Milligen Bielke & Ard de Vries Architecten\
5 Iwan Baan
