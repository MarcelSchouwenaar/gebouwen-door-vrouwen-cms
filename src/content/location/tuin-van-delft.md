---
tags: location
title: Tuin van Delft
author: Margot Overvoorde
date: 2025-10-31T13:13:00.000Z
agency: BOOM Landscape
architect: Philomene van der Vliet
year: "2024"
images:
  - /static/img/1-untitled-2.png
  - /static/img/2-untitled-1.png
  - /static/img/3-231013-plankaart-500.jpg
  - /static/img/4-231016-detail-c3.jpg
  - /static/img/5-tuin-van-delft-boom-landscape-border-corner.jpg
location_tags:
  - Landschap
address: Houttuinen 23, Delft 
location: '{"type":"Point","coordinates":[4.3559246,52.0085117]}'
---
Tuin van Delft (2024) door Philomene van der Vliet (BOOM Landscape), Jacqueline van der Kloet en Francien van Kempen 

 

Op de route tussen het station en de binnenstad van Delft heeft Philomene van der Vliet met haar bureau BOOM Landscape de Tuin van Delft ontworpen. Een groene oase in de drukke stationsomgeving, bovenop het dak van de spoortunnel. 

 

Landschapsarchitect Van der Vliet licht het ontwerp toe: “Het vakmanschap komt ook terug in Tuin van Delft. Zo krijgt het gedetailleerd straat- en metselwerk van nieuwe en 100-jaar oude, hergebruikte klinkers. Samen vormen ze een kunstwerk. Een tapijt met typisch Delftse patronen omzoomd door plantvakken met gemetselde zitranden. Het maken van zulke gedetailleerde verbanden en patronen kan bijna niemand meer en vereist echt vakmanschap.” 

 

Het beplantingsschema is ontworpen door Jacqueline van der Kloet en is qua kleur gebaseerd op werk van de oude meesters. Het assortiment van bloemen, planten en bomen is weelderig en soortenrijk, een aantrekkelijke plek voor vogels, bijen en vlinders en dus goed voor de lokale biodiversiteit. In samenwerking met civieltechnisch ingenieur Francien van Kempen werd ook een waterbuﬀersysteem ontwikkeld dat onder de plantvakken regenwater vasthoudt voor droge perioden. 

 

Dankzij een opstap van zo’n 15 cm wordt het plein een verblijfsplek op zich, en een domein exclusief voor voetgangers. Enerzijds is het een entreegebied met een directe wandelroute naar het station. Anderzijds is het een plek om te verblijven, te wachten op de trein en elkaar te ontmoeten. 



Beelden: 

1–2; 5 Andrew Campion

3–4 BOOM Landscape

 

Tekst: 

Margot Overvoorde
