---
tags: location
title: Nationaal Onderwijsmuseum
author: Filipa van der Laan
date: 2025-02-08T14:26:00.000Z
agency: BiermanHenket⁣
architect: Janneke Bierman
year: "2014"
images:
  - /static/img/1-93-s1920x1920_ratio.jpg
  - /static/img/2-voorgevel-voor-na-s1920x1920.jpg
  - /static/img/3-biermanhenket_axo.jpg
  - /static/img/4-91-s1920x1920_ratio.jpg
  - /static/img/5-526-s1920x1920_ratio.jpg
location_tags:
  - Architectuur
  - Interieur
address: Burgemeester de Raadtsingel 97, Dordrecht⁣ ⁣
location: '{"type":"Point","coordinates":[4.6611104,51.8085853]}'
---
Nationaal Onderwijsmuseum (2014) door Janneke Bierman / BiermanHenket⁣

Het voormalige kantoorgebouw van verzekeringsmaatschappij De Holland in Dordrecht werd in 2014 door Janneke Bierman met haar team van BiermanHenket getransformeerd tot het Nationaal Onderwijsmuseum. Het gebouw werd in 1939 ontworpen door Sybold van Ravesteyn (ook architect van o.a. Diergaarde Blijdorp), maar werd verbouwd tot supermarkt in 1980, met als gevolg dat het oorspronkelijke interieur werd gesloopt en de gevel werd aangetast. Het uitgangspunt van BiermanHenket voor de transformatie was dat de oorspronkelijke architectuur centraal zou moeten staan, daarom werden alle latere toevoegingen gesloopt en het gebouw in ere hersteld.⁣

De reconstructie en het herstel van het oorspronkelijke gebouw waren dus belangrijke aspecten van de verbouwing. De originele prefab betonnen gevel werd aan de binnenzijde geïsoleerd en aan de buitenzijde gerestaureerd. Gesloopte betonelementen werden weer teruggebracht door middel van reconstructies  en de betonnen luifel boven de entree werd ook opgeknapt.⁣

De plattegrond is door BiermanHenket zo veel mogelijk open gelaten en de symmetrie en ronde vormen van Van Ravesteyn zijn teruggebracht. Aan weerszijden van de entree bevinden zich een educatieve ruimte en horecaruimte. De rest van de verdieping is bijna geheel open gehouden. Een grote, nieuwe vide verbindt hier de begane grond met het verdiepte souterrain. Hierdoor zijn de expositieruimten op beide verdiepingen met elkaar in verbinding gebracht en is veel extra ruimte en daglicht geïntroduceerd. Aan de verre zijde van de vide is een nieuwe, centraal gelegen ontsluitingskern geplaatst.⁣

In een interview in ArchitectuurNL omschreef Janneke Bierman De Holland als “een taartje”:”‘een brede, rijk gedecoreerde basis met een kleinere halfronde, ook versierde opbouw, als laag erboven.” Alleen de spreekwoordelijke kers op de taart, de historische schoorsteen, ontbreekt nog.⁣

Beelden:⁣

1–3 Joep Jacobs⁣\
4 BiermanHenket⁣[](https://www.instagram.com/biermanhenket/)\
5 Regionaal Archief Dordrecht⁣[](https://www.instagram.com/regionaalarchiefdordrecht/)
