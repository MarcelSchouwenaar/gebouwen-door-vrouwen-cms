---
tags: location
title: Kapel Heilige Maria der Engelen
author: Sofie van Brunschot
date: 2025-02-08T13:47:00.000Z
agency: Mecanoo
architect: Francine Houben
year: "2001"
images:
  - /static/img/1-exterieur-christian-richters.jpg
  - /static/img/2-architect_2001_07_0059-1-1024x775-christian-richters.jpg
  - /static/img/3-interieur-architect_2001_07_0059-2-1000x1166-christian-richters.jpg
  - /static/img/4-plattegrond.jpg
  - /static/img/5-20200324-121647-christian-richters.jpg
location_tags:
  - Architectuur
address: Nieuwe Crooswijkseweg 123, Rotterdam⁣
location: '{"type":"Point","coordinates":[4.4958603,51.9340723]}'
---
Kapel Heilige Maria der Engelen (2001) door Francine Houben / Mecanoo⁣
⁣
De Kapel Heilige Maria der Engelen ligt op de Rooms Katholieke Begraafplaats Crooswijk, die werd aangelegd in 1868. Verzakkingen zorgden ervoor dat twee eerdere kapellen werden gesloopt. Op die plek werd een nieuwe, moderne kapel gebouwd naar ontwerp van Francine Houben.

De glooiende vormen van zowel de wanden als het dak omsluiten een intieme ruimte waarbinnen gerouwd en herdacht kan worden. Doordat de wanden opgetild zijn van de grond en het dak hierboven zweeft, kan daglicht de kapel via zowel onder als boven binnendringen. Het lichte geheel is een spel van kleuren en materialen: de wanden glimmen zilver van buiten, het dak heeft een gouden gloed en de binnenkant is diepblauw geverfd. De twee deuren - één ingang en één uitgang, over de centrale as van de begraafplaats - zijn eigenlijk delen van de wand die open draaien. Als ze open staan kun je zo van buiten een een glimp van het felgekleurde interieur opvangen, terwijl de zilveren schubben van de gevel juist binnen zichtbaar worden.⁣

Het paviljoen is gesitueerd op een platform van grind, dat de zware muren van de vorige kapel volgt. Zo wordt aan deze oude vorm nog zichtbaar herinnert. ⁣

Beelden:⁣

1–3; 5 Christian Richters⁣\
4 Mecanoo[](https://www.instagram.com/mecanoo_/)
