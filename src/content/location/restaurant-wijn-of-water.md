---
tags: location
title: Restaurant Wijn of Water
author: Sofie van Brunschot
date: 2025-02-08T14:55:00.000Z
agency: Bijvoet architectuur & stadsontwerp⁣
architect: Caroline Bijvoet
year: "2005"
images:
  - /static/img/1-1507332_847885691893442_5811206818073632282_o-duotuin.jpeg
  - /static/img/2-3-8.jpg
  - /static/img/3-6-maarten-laupman.jpeg
  - /static/img/4-3.jpeg
  - /static/img/5-9.jpg
location_tags:
  - Architectuur
address: Loods Celebes 101, Rotterdam
location: '{"type":"Point","coordinates":[4.459158088997102,51.90180428734356]}'
---
Restaurant Wijn of Water (2005) door Caroline Bijvoet / Bijvoet architectuur & stadsontwerp⁣
⁣
Voor Restaurant Wijn of Water ontwierp Caroline Bijvoet met haar bureau Bijvoet architectuur & stadsontwerp een tijdelijk onderkomen op de Lloydpier in Rotterdam. Door de beperkte tijd voor zowel het ontwerp als de bouw werd gekozen om het gebouw van gebruikte zeecontainers te maken. Het project kon hierdoor in slechts zes maanden gerealiseerd worden, van eerste schetsontwerp tot de oplevering.⁣

Het zitgedeelte van het in totaal 217 m2 grote restaurant werd opgesplitst over twee delen, zodat deze samen met de centrale entreehal het terras aan de Maas omarmden en tegen de wind beschutten. De containers werden geopend door in de kopse kanten en de zijwanden grote glazen puien te plaatsen, die daglicht binnenhaalden en konden worden opengezet naar het terras.⁣

Aan de stadskant, vanwaar je het gebouw benaderde, werden de containers twee lagen hoog gestapeld en de gevels gesloten gehouden, waardoor de bezoeker bij het binnenkomen werd verrast door het wijdse uitzicht over de Maas. Op de verdieping werden het kantoor en de installatieruimte gesitueerd. Deze en de andere ondersteunde functies, zoals de keuken en personeelsruimte, kregen kleinere ramen. De laatste van de negen zeecontainers, een opslagruimte, werd rechtop geplaatst om de open hoek van het terras te markeren en met de hoogte een herkenningspunt te creëren. ⁣

Het project slaagde er in korte tijd en met weinig middelen in om een prettige plaats aan de kop van de pier te realiseren, waar het uiteindelijk niet de geplande twee, maar vijftien(!) jaar heeft gestaan. Een eenvoudig, maar slim ontwerp, dat perfect paste in dit voormalige havengebied. ⁣

Beelden:⁣

1 Duotuin⁣\
2; 5 Bijvoet architectuur & stadsontwerp⁣\
3–4 Maarten Laupman⁣
