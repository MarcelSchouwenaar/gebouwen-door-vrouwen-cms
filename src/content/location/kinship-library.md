---
tags: location
title: Kinship Library
author: Abe Minnema
date: 2026-01-06T11:26:00.000Z
agency: AFARAI
architect: Afaina de Jong
year: "2025"
images:
  - /static/img/1-gert-jan-van-rooij-682876748b9704ce3307d06c_001.ndsm-werf-afaina-de-jong-2025-ph.gj.vanrooijlow.jpg
  - /static/img/2-benjamin-kotek-stichting-ndsm-werf-688ca4efb5cc9a2d38b28384_kinship-library-opening-80.jpg
  - /static/img/3-stichting-ndsm-werf-screenshot-2025-12-17-at-08.14.38.jpg
  - /static/img/4-afarai-img_4193-2.jpeg
  - /static/img/5-ndsm1b-2.jpg.jpeg
location_tags:
  - Architectuur
address: NDSM-plein, Amsterdam 
location: '{"type":"Point","coordinates":[4.893085,52.4006542]}'
---
Kinship Library (2025) door Afaina de Jong / AFARAI 

Van mei tot november 2025 streek Afaina de Jong neer op het NDSM-terrein in Amsterdam-Noord met haar paviljoen de Kinship Library. Het paviljoen nodigt bezoekers uit om te komen luisteren en zich te verdiepen in het levende audio-archief dat er in schuilt. Deze bibliotheek van verwantschap huist verhalen van de mensen met hun wortels op die plek.  

 Het project weerspiegelt de missie van De Jong, haar ontwerpen staan altijd in verbinding met de plek waar ze gebouwd zijn. Als je op het paviljoen stapt hoor je verhalen en muziek. De verhalen kijken door een intersectioneel feministische lens naar stedelijke ontwikkeling en gentrificatie. De ene kant van het paviljoen deelt verhalen uit het archief van De Jong, de andere kant speelt verhalen af van mensen die verbonden zijn met het NDSM.  Midden in het paviljoen bevindt zich een uitsnede van een grote cirkel waarbinnen je naar muziek kan luisteren, deze muziek vindt haar wortels in de diaspora.  

 Het ontwerp onderzoekt de verschillende subculturen van de voormalige scheepswerf. De samenstelling van de geometrische vormen nodigt uit om te hangen, even te gaan liggen, erop te skaten, met elkaar in gesprek te gaan en verrast de bezoeker met verhalen en muziek in verschillende lagen. Innavisions cureerde het paviljoen, Stratenmakers Audiocollectief nam persoonlijke verhalen op van de mensen die op en rondom het NDSM-terrein wonen. De verhalen zijn nog terug te vinden op ndsm.nl/kinship-library 

 Dit jaar won De Jong de Amsterdamprijs, aan Parool vertelde ze: ‘Ik ging niet architectuur studeren omdat ik grote gebouwen voor banken wilde maken. Ik was meer geïnteresseerd in hoe je cultuur vertaalt naar ruimte.’ 

Beelden:  \
1 Gert Jan van Rooij\
2–3 Benjamin Kotek\
4–5 AFARAI

Tekst: \
Abe Minnema
