---
tags: location
title: Data Center
author: Cas Vercruysse
date: 2025-10-15T20:16:00.000Z
agency: Bekkering Adams Architecten
architect: Monica Adams; Juliette Bekkering
year: "2009"
images:
  - /static/img/datacenter1.jpg
  - /static/img/datacenter2.jpg
  - /static/img/datacenter3-.jpg
  - /static/img/datacenter4.png
  - /static/img/datacenter5.jpg
location_tags:
  - Architectuur
address: Harlingertrekweg 71, Leeuwarden
---
Data Center (2009) door Monica Adams en Juliette Bekkering / Bekkering Adams Architecten 

Aan de Harlingervaart in Leeuwarden ontwierpen Juliette Bekkering en Monica Adams van het voormalige bureau Bekkering Adams een sculpturaal gebouw om de back-up servers van het Centraal Justitieel Incassobureau (CJIB) te huisvesten. 



Het gebouw is centraal gepositioneerd op een plein aan de Harlingervaart. De technische voorzieningen bevinden zich op de begane grond van het gebouw. Op de eerste verdieping staan de servers van het CJIB. Het was een expliciete doelstelling om een vrijstaand gebouw te realiseren, zodat de servers in een veilige en afgesloten ruimte opgesteld konden worden. Het hogere volume aan de zuidkant van het gebouw zorgt voor een accent langs de vaart, maar is vooral belangrijk met het oog op het plaatsen van externe koelinstallaties om de servers te koelen. De specifieke technische vereisten van het datacenter zijn handig ingezet om tot een sculpturaal object te komen. 



Dat karakter is verder versterkt doordat de voet van het gebouw inspringt. Hierdoor lijkt het alsof het gebouw zweeft. Dit gevoel is versterkt doordat er onder de uitkraging verlichting is geplaatst. De gevels bestaan uit geanodiseerde aluminium panelen. Deze zijn op sommige plekken geperforeerd en op andere plekken bedrukt, geïnspireerd op de printplaten zoals die ook terug te vinden zijn in de computers van het datacenter. Daarnaast zit er in de gevel ook weer een functioneel aspect: afhankelijk van de plek zorgen de perforaties voor extra ventilatie of verlichting. Tot slot versterken de aluminium panelen ook het monolithische karakter van het gebouw.



Adres:

Harlingertrekweg 71, Leeuwarden 



Beelden:

1–3, 5 René de Wit / @architectuurfotograferen

4 Bekkering Adams Architecten



Tekt:

Cas Vercruysse
