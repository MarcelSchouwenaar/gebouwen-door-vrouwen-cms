---
tags: location
title: Eindgemaal Postjesweg
author: Daphne Bouman
date: 2025-02-08T14:58:00.000Z
agency: BureauVanEig
architect: Marjolein van Eig
year: "2023"
images:
  - /static/img/postjesweg_bureau_vaneig_lvd_16-scaled.jpeg
  - /static/img/postjesweg-6.jpg
  - /static/img/postjesweg-1.jpg
  - /static/img/postjesweg-3-1.jpg
  - /static/img/doorsnede-met-ptg-1.png
location_tags:
  - Architectuur
address: Postjesweg 529, Amsterdam⁣
location: '{"type":"Point","coordinates":[4.855675474291226,52.36425610334986]}'
---

​Eindgemaal Postjesweg (2023) door Marjolein van Eig / BureauVanEig

In Amsterdam West ontwierp Marjolein van Eig een groenkleurig eindgemaal, dat een afvalgemaal en twee traforuimtes huisvest. Het is opgetrokken uit baksteen metselwerk (ontwikkeld met steenfabriek Desta) met een reliëf. Elke gevel heeft een eigen ontwerp en het gebouw bestaat uit meerdere verspringende volumes. Één zijde biedt met een raam een transparante inkijk in de installatieruimte.

Het Eindgemaal op de Postjesweg is een facilitair gebouw dat via buizen afvalwater doorpompt naar de rioolwaterzuivering. De installaties hiervoor hebben regelmatig onderhoud nodig, deze zijn te bereiken via een trap in het gebouw en een luik in de openbare ruimte. In het gebouw zijn ook twee traforuimtes opgenomen voor Liander.

Het eindgemaal vormt tegelijkertijd de entree naar het nieuwe uitgestrekte Spoorpark, dit wordt benadrukt door de letters ‘Spoorpark’ op het dak van het gemaal. Het dek waaronder het gemaal zit is vrij toegankelijk en vormt een onderdeel van de openbare ruimte naar het park.

Het bakstenen gebouw zoekt aansluiting op de natuur van het Spoorpark met behulp van vier vleermuiskasten in het metselwerk, nestkasten voor mussen, insectenstenen langs de natuurvriendelijke oevers en ruimte voor een steenmarter. Beide dakvlakken zijn voorzien van beplanting, voor de gevels staan grote plantenbakken en regenwater wordt afgevoerd naar het maaiveld.

⁣Beelden:

1–4 Loes van Duijvendijk\
[](https://www.instagram.com/loesvanduijvendijk/)5 BureauVanEig[](https://www.instagram.com/bureauvaneig/)
