---
tags: location
title: Gerrit Rietveld Academie
author: Filipa van der Laan
date: 2025-02-08T15:37:00.000Z
agency: Studio Paulien Bremmer
architect: Paulien Bremmer
year: "2019"
images: ./static/img/default.png
location_tags:
  - Architectuur
address: Fred. Roeskestraat 96, Amsterdam⁣
location: '{"type":"Point","coordinates":[4.8596991,52.3419225]}'
---
Uitbreiding Gerrit Rietveld Academie/Sandberg Instituut (2019), door Paulien Bremmer / Studio Paulien Bremmer (i.s.m. Hootsmans architectuurbureau)⁣
⁣
In Amsterdam ontwierp Paulien Bremmer een nieuw gebouw voor de Gerrit Rietveld Academie, hogeschool voor beeldende kunst en vormgeving, en het Sandberg Instituut, de masteropleiding ervan. De Academie schreef intern een prijsvraag uit wegens ruimtegebrek binnen de al bestaande panden op het terrein, ontworpen door Gerrit Rietveld en Benthem Crouwel. Paulien Bremmer, destijds docent aan de opleiding, richtte het ontwerpteam Fedlev op en het collectief won de prijsvraag.⁣
⁣
Het gebouw dat ze ontwierpen, focust op gemeenschap en interdisciplinariteit. “Op deze kunstopleiding speelt experimenteren een belangrijke rol. Essentieel onderdeel hiervan is om over grenzen en door disciplines heen te kijken.” aldus Paulien Bremmer.⁣
⁣
Het rechthoekige gebouw telt drie verdiepingen, waarvan de onderste verzonken ligt in het maaiveld. De uitkragende eerste verdieping rust op de bijna volledig glazen plint van de begane grond, waarvan de gevel op veel plekken volledig opengezet kan worden en de activiteiten naar buiten kunnen komen. De lokalen zijn naar de randen van het plan geduwd, zodat veel open, vrij in te vullen ruimte is ontstaan. De verdiepingen zijn onderling afwisselend verbonden zonder gebruikelijke gangen en trappen-structuur. Door deze open en flexibele opzet is een gebouw ontstaan waar veel interactie tussen de verschillende gebruiksfuncties kan plaatsvinden.⁣
⁣
Het gebouw verbindt op een natuurlijke wijze onderwijs, ontmoeting, ontspanning en collectivisme, waarin uiteenlopende disciplines en perspectieven ruimte hebben gekregen om zich uit te drukken.⁣

Beelden:⁣

1 Franziska Mueller Schmidt⁣\
2 Jeroen Verrecht[](https://www.instagram.com/jeroenverrecht/)⁣\
3–4 Studio Paulien Bremmer⁣\
5 Johannes Schwartz⁣
