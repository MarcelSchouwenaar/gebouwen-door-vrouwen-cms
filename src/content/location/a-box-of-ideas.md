---
tags: location
title: A Box of Ideas
author: Sofie van Brunschot
date: 2025-02-08T15:53:00.000Z
agency: Zaha Hadid Architects
architect: Zaha Hadid
year: 1990
images:
  - /static/img/1-music-video-pavilion_zaha-hadid_hidden-architecture.jpeg
  - /static/img/2-zahamusic_06.jpeg
  - /static/img/3-screenshot-2023-12-08-at-11.41.40.png
  - /static/img/4-zahamusic_03-crosssectionplans.jpeg
  - /static/img/5-7002-david-woltinge.jpeg
location_tags:
  - Architectuur
address: Appingedam
location: '{"type":"Point","coordinates":[6.8577654,53.3203563]}'
---
A Box of Ideas (1990) door Zaha Hadid / Zaha Hadid Architects

In Appingedam staat een videopaviljoen ontworpen door Zaha Hadid, het is één van haar minst bekende werken. Het paviljoen “A Box of Ideas” werd in 1990 gebouwd als onderdeel van het Groningse festival “What a Wonderful World”, ter ere van het 950-jarige bestaan van de stad. De gemeente gaf opdracht voor vijf tijdelijke paviljoens voor videoclips, waarvoor vijf gerenommeerde bureaus werden geselecteerd met een reputatie voor avontuurlijke architectuur: naast Zaha Hadid ook Peter Eisemann, Coop Himmelblau, Rem Koolhaas en Bernard Tschumi.

Hadid kreeg een krappe locatie in de binnenstad toebedeeld, naast de A-kerk. Hier ontwierp ze een smal, hoog paviljoen met expressieve vormen, kleuren en materialen. Het bestaat uit plateaus op verschillende hoogtes, ingeklemd tussen twee wanden met slechts een meter ruimte ertussen en verbonden door loopbruggen en trappen. Hier wordt de bezoeker langs een kronkelende route omhoog en omlaag geleid langs verschillende, in het bouwwerk geïntegreerde monitors. Door de glazen gevel zijn de bewegende videobeelden van buitenaf zichtbaar, evenals de bezoekers die zo op hun wandeling door het gebouw zelf onderdeel worden van de performance.

Na afloop van het festival werd het paviljoen gedemonteerd en opgeslagen. In 2007 heeft het een nieuwe plek gekregen op een bedrijventerrein in Appingedam waar het nu nog steeds staat.

Beelden:

1–4 Zaha Hadid Architects[](https://www.instagram.com/zahahadidarchitects/)\
5 David Woltinge
