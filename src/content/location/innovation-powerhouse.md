---
tags: location
title: Innovation Powerhouse
author: Sofie van Brunschot
date: 2025-02-08T15:10:00.000Z
agency: Atelier van Berlo
architect: Janne van Berlo
year: "2018"
images:
  - /static/img/1-innovation-powerhouse.jpeg
  - /static/img/2-ateliervanberlo_innovationpowerhouse_3.jpeg
  - /static/img/3-ateliervanberlo_innovationpowerhouse_13.jpeg
  - /static/img/4-ateliervanberlo_innovationpowerhouse_doorsnede_1.png
  - /static/img/5-ateliervanberlo_innovationpowerhouse_11.jpeg
location_tags:
  - Architectuur
address: Zwaanstraat 31
location: '{"type":"Point","coordinates":[5.4533678,51.449542]}'
---
Innovation Powerhouse (2018) door Janne van Berlo / Atelier van Berlo

In Eindhoven ontwierp Janne van Berlo met haar bureau Atelier Van Berlo het Innovation Powerhouse, een multifunctioneel kantoorgebouw. Het is een verzamelgebouw voor bedrijven in de innovatieve industrie en een plek waar zij ideeën kunnen uitwisselen en elkaar inspireren. Van Berlo werkte samen met Eugelink Architectuur en De Bever Architecten.

Het voormalige industriegebouw ligt op het terrein van Strijp-T en werd gebouwd tussen 1953 en 1972 als centrale om de Philips-fabrieken van energie te voorzien. Bij de transformatie is rekening gehouden met de architectonische kwaliteiten en het industriële karakter van het pand. Een rechte straat doorsnijdt het gebouw en vormt een verbindende centrale as. In dit deel, de 5 meter brede hoogbouw, wordt de originele betonnen structuur onthult evenals de de kolenschachten die hier op 28 meter hoogte hangen. Grote dakramen brengen licht naar binnen tot in het hart. 

Er is een verticale tuin toegevoegd, geïnspireerd door de oorspronkelijke tekeningen, die de symmetrie van het gebouw herstelt. Deze tuin, met vergaderruimtes, een glazen lift en vluchttrap, volgt de lijnen en structuur van het bestaande ontwerp. Aan de noordzijde is een glazen uitbreiding gerealiseerd, uitgevoerd in hedendaagse materialen en met minimalistische details om de nieuwe fase van dit historische pand in te luiden.

Bij de transformatie is veel aandacht besteed aan duurzaamheid. Met HR+ glas, zonnepanelen en isolatie is een energielabel A+ bereikt. Het Innovation Powerhouse is nu een levendige hub van creativiteit en innovatie, geschikt voor de moderne werkwereld.

Beelden:


1–3, 5 Tycho Merijn[](https://www.instagram.com/tychomerijn/)4 Atelier van Berlo
