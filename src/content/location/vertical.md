---
tags: location
title: Vertical
author: Jolien Streng
date: 2026-01-06T13:17:00.000Z
agency: Studio Donna van Milligen Bielke
architect: Donna van Milligen Bielke
year: "2023"
images:
  - /static/img/1-vertical-building-nl-architects-plus-space-encounters-plus-studio-donna-van-milligen-bielke-plus-chris-collaris-architects-plus-vdndp-plus-i29-architects_11.jpg
  - /static/img/2-vertical.jpg
  - /static/img/3-vertical.jpg
  - /static/img/4-vertical.gif
  - /static/img/18-04-sd-plattegrond-e1537901846284.jpg
location_tags:
  - Architectuur
address: Barajasweg, Amsterdam
location: '{"type":"Point","coordinates":[4.8342878,52.3868019]}'
---
Vertical (2023) door Donna van Milligen Bielke / Studio Donna van Milligen Bielke

In Amsterdam Sloterdijk ontwierp Donna van Milligen Bielke een woontoren als onderdeel van het project Vertical. Het ensemble bestaat uit een grote en kleine toren die allebei op hun eigen plint van laagbouw staan. Het geheel is ontworpen door vier architecten. Van Milligen Bielke heeft de kleine woontoren met 14 appartementen ontworpen met een monolithische gevel die leefruimte biedt aan verschillende diersoorten.

Het gebouw vormt een contrast met de hoge toren, die grotendeels transparant is en voorzien is van beplanting. Van Milligen Bielke laat een andere interpretatie van natuurinclusiviteit zien, namelijk als rotsachtige leefplek voor verschillende dieren. Zo vormen de twee torens samen de missende schakel tussen twee bestaande natuurgebieden in de omgeving.

De gevel van de woontoren is opgebouwd uit horizontale banden van gekleurd beton. Deze verwijzen naar de lagen van de aarde. Verspreid over verschillende hoogtes in het gebouw zijn openingen voor dieren ge√Øntegreerd. Van beneden naar boven zijn dat: bijen en vlinders, kleine stadsvogels, vleermuizen, zwaluwen en valken.

Beelden:\
1 Stijn Bollaert\
2-3 Marcel van den Burg\
4-5 Studio Donna van Milligen Bielke

Tekst: Jolien Streng
