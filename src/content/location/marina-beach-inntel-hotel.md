---
tags: location
title: Marina Beach Inntel Hotel
author: Sofie van Brunschot
date: 2025-02-08T14:53:00.000Z
agency: KCAP
architect: Irma van Oort
year: "2021"
images:
  - /static/img/1_1325_inntel_scheveningen_kcap_-c-ossip-van-duivenbode_049_lr.jpg
  - /static/img/1325_inntel_scheveningen_kcap_-c-ossip-van-duivenbode_038_lr.jpg
  - /static/img/3__1325_inntel_scheveningen_kcap_-c-ossip-van-duivenbode_042_lr.jpg
  - /static/img/4_325_inntel_scheveningen_kcap_-c-kcap_hotel_c_verd11_lr_.jpg
  - /static/img/5_1325_inntel_scheveningen_kcap_-c-ossip-van-duivenbode_028_lr.jpg
location_tags:
  - Architectuur
address: Strandweg 1, Den Haag
location: '{"type":"Point","coordinates":[4.2616496,52.0997186]}'
---
Marina Beach Inntel Hotel (2021) door Irma van Oort / KCAP

In Scheveningen ontwierp Irma van Oort, partner bij KCAP, het Marina Beach hotel. Het gebouw ligt prominent op het uiterste punt van de boulevard en vormt daar een opvallend herkenningspunt. Het project is onderdeel van de eerste fase van de herontwikkeling van het Noordelijk Havenhoofd, een gebied van 8,8 hectare in het zuiden van Scheveningen. 

KCAP ontwierp voor dit gebied ook het masterplan. Hierin worden de bestaande visserij en visverwerkingsbedrijven gecombineerd met een groot aanbod aan recreatievoorzieningen. Havenactiviteiten en toerisme ontmoeten elkaar hier. 

Het gebouw telt 13 verdiepingen en met een oppervlakte van 11.000 m2 biedt het ruimte aan o.a. 226 luxe hotelkamers, een restaurant, een bar, wellnessruimtes en een zwembad op de bovenste verdieping.

Het hotel is ontworpen als een visueel baken en werd geïnspireerd door maritieme thema’s. Door een driehoekige plattegrond richt het gebouw zich zowel op de haven, de stad en de zee. Ook ziet het er vanuit elk perspectief weer anders uit. De gevel doet door de diagonale lijnen, het dieptespel van de vlakken en de gladde, glazen materialisering denken aan de zeilen van een boot of rimpelingen in het water en zand. Overdag reflecteert het hotel de omgeving en het zonlicht. ‘s Nachts wordt het hotel juist van binnenuit verlicht waardoor het doet denken aan een vuurtoren.

Beelden:

1–3; 5 Ossip van Duivenbode\
4 KCAP
