---
tags: location
title: HAUT
author: Sofie van Brunschot
date: 2025-02-08T16:25:00.000Z
agency: Team V Architectuur
architect: Do Janne Vermeulen
year: "2022"
images:
  - /static/img/1-architectenweb-haut_-wonen-met-riant-uitzicht-binnen-hoofdzakelijk-houten-constructie-beeld-13-copyright-jannes-linders.jpg
  - /static/img/2-architectenweb-haut_-wonen-met-riant-uitzicht-binnen-hoofdzakelijk-houten-constructie-beeld-1-copyright-jannes-linders.jpg
  - /static/img/4-architectenweb-haut_-wonen-met-riant-uitzicht-binnen-hoofdzakelijk-houten-constructie-beeld-30-copyright-team-v-architectuur.jpg
  - /static/img/3-architectenweb-haut_-wonen-met-riant-uitzicht-binnen-hoofdzakelijk-houten-constructie-beeld-21-copyright-team-v-architectuur.jpg
  - /static/img/5-team-v-architecture_haut_08©jannes-linders_jhml2205-3585-1200x1600.jpeg
location_tags:
  - Architectuur
address: Korte Ouderkerkerdijk 1, Amsterdam⁣
location: '{"type":"Point","coordinates":[4.9193142,52.3409201]}'
---
HAUT (2022) door Do Janne Vermeulen / Team V Architectuur⁣

Aan de Amstel in Amsterdam ontwierp Do Janne Vermeulen met Team V Architectuur de woontoren HAUT. Samen met Lingotto en ARUP wonnen ze met hun voorstel voor houten hoogbouw een tender van de gemeente, waarbij duurzaamheid en architectonische kwaliteit zwaar meewogen. ⁣

De 73 meter hoge toren telt 21 verdiepingen en 52 luxe koopwoningen, met in de plint ruimte voor een fitness, fietsenstalling en wintertuin. Iedere woning kent een eigen, specifieke plattegrond en kreeg een royaal balkon. De balkons vormen, samen met de positie van een aantal dubbelhoge vertrekken, een onregelmatig patroon in de gevel. De verdiepingen zijn af te lezen aan de vloerbanden, die ook het trappenhuis zichtbaar maken door hier schuine lijnen te laten zien. De scherpe hoek, waar op een aantal plekken happen uit zijn genomen, zorgt voor verrassende momenten en transparantie.⁣

De gevel met vezelversterkt beton en glas geeft het niet meteen prijs, maar het ambitieuze uitgangspunt was om zoveel mogelijk hout toe te passen. Behalve de betonnen liftkern en fundering en de glazen gevel is de constructie volledig in hout uitgevoerd. Geprefabriceerde CLT-panelen (cross laminated timber) vormen de constructieve vloeren en de schijven en kolommen waarop ze steunen. Het is één van de hoogste gebouwen met een hout-hybride constructie in de wereld. De onderzijde van de CLT vloeren is zichtbaar gelaten, waardoor in de woningen de constructie wordt ervaren door het houten plafond.⁣

Naast het toepassen van hout als bouwmateriaal, is verder ingezet op duurzaamheid met onder andere het groene dak, zonnepanelen op zowel het dak als in de gevel, een koude-bron in de grond en nestkasten voor vogels en vleermuizen. Het gebouw is het eerste woongebouw in Nederland dat de duurzaamheidskwalitifactie BREAAM Outstanding heeft verkregen.⁣

Beelden:⁣

1–2 Jannes Linders[](https://www.instagram.com/janneslinders/)⁣\
3–4 Team V[](https://www.instagram.com/team.v.architecture/)⁣\
5 Jannes Linders
