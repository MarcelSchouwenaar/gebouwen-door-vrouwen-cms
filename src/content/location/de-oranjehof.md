---
tags: location
title: De Oranjehof
author: Emily Wijns
date: 2026-01-06T14:45:00.000Z
agency: "-"
architect: Jacoba Froukje 'Koos' Pot-Keegstra
year: "1942"
images:
  - /static/img/1-5293fo004541-scaled-stadsarchief-amsterdam-1953.jpg
location_tags:
  - Architectuur
address: Korte Geuzenstraat 105, Amsterdam⁣
location: '{"type":"Point","coordinates":[4.865078,52.3708433]}'
---
De Oranjehof (1942) door Jacoba Froukje ‘Koos’ Pot-Keegstra⁣

Tijdens de Tweede Wereldoorlog ontstaat in Amsterdam een uniek woningbouwtype: de galerijflat bedoelt voor alleenstaande, werkende vrouwen. In West werd in 1942 de Oranjehof opgeleverd naar ontwerp van Koos Pot-Keegstra i.s.m. haar man Joop. Het was hun eerste gezamenlijke project.⁣

Het flatgebouw van zeven verdiepingen hoog werd opgetrokken in een relatief traditionalistische baksteenstijl. Maar van binnen kenmerkt het gebouw zich door de destijds hypermoderne faciliteiten en functies; warm water, centrale verwarming, een centrale eet- en wasruimte en een winkel (de ‘toko’) onder de flat waar vrouwen hun boodschappen konden doen na het werk.⁣⁣

De multifunctionele woonruimtes van ongeveer 30 vierkante meter zijn minimalistisch ontworpen met een opklapbed en een kleine, moderne keuken. De indeling is functioneel en praktisch om de werkende vrouw zoveel mogelijk te ondersteunen. Pot-Keegstra deed hiervoor uitgebreid onderzoek naar de meest efficiënte manier om de plattegrond in te richten. Een apart entreegebouw is ontworpen voor extra sociale veiligheid.⁣

Dat er onder werkende en ongehuwde vrouwen veel behoefte was aan zelfstandige woonruimte bleek wel uit de honderden aanmeldingen voor de woningen die al binnenkwamen vóór de bouw van start ging. Uiteindelijk bood de flat ruimte voor 148 woningen. ⁣

⁣Beelden:⁣\
1, 5 Stadsarchief Amsterdam\
2–4 Collectie Nieuwe Instituut

⁣Tekst:⁣⁣\
Emily Wijns
