---
tags: location
title: Universitair Centrum Psychiatrie
author: Sofie van Brunschot
date: 2026-01-06T12:17:00.000Z
agency: atelier PRO; Vakwerk Architecten 
architect: "Dorte Kristensen; Ellen van der Wal "
year: "2024"
images: ./static/img/default.png
location_tags:
  - Architectuur
address: Hanzeplein 1, Groningen
---
Universitair Centrum Psychiatrie (2024) door Dorte Kristensen & Ellen van der Wal / atelier PRO & Vakwerk Architecten 

In Groningen ontwierpen Dorte Kristensen (met haar bureau atelier PRO) en Ellen van der Wal (met haar bureau Vakwerk Architecten) het nieuwe Universitair Centrum Psychiatrie. Met dit gebouw vervangen zij verouderde voorzieningen door een moderne zorgomgeving waar psychiatrie, onderwijs en onderzoek samenkomen. De mens staat nadrukkelijk centraal: patiënten moeten zich gezien voelen en niet het gevoel hebben opgesloten te zijn. 

 De nieuwbouw van maar liefst 15.500 m² bestaat uit een entreegebouw met therapie- en onderzoeksruimtes en een kliniekgedeelte met dagbehandeling en patiëntenkamers. Twee kloostergangen verbinden deze gebouwdelen en omsluiten een groene patio. Dit hart van het complex is toegankelijk voor patiënten, bezoekers en medewerkers en zorgt voor rust, lucht en zicht op de natuur. 

 Een belangrijk ontwerpprincipe is “wakker worden met de zon”: alle patiëntenkamers liggen aan de oostzijde, zodat bewoners de dag beginnen met ochtendlicht. Dorte Kristensen zegt hierover: “Daglicht is belangrijk voor iedereen, maar nog belangrijker voor kwetsbare mensen.” Overal in het gebouw is daarom daglicht volop aanwezig en de interieurs zijn warm en huiselijk vormgegeven, met gordijnen, houten accenten en brede vensterbanken.  

 Het ontwerp is flexibel en daardoor ook toekomstbestendig, met aanpasbare functies en slimme technische infrastructuur. De integratie van zorg, wetenschap en onderwijs bevordert samenwerking en innovatie.  

 Het project won onder andere de prijs “Zorggebouw van het Jaar” bij de Architectenweb Awards 2024. 

 Beelden: \
1 Egbert de Boer / @egbertdeboerfotografie  \
2; 4–5 Eva Bloem / @evabloem \
3 atelier PRO & Vakwerk Architecten / @atelierpro.nl & @vakwerkarchitecten
