---
tags: location
title: Rijnstraat 8
author: Filipa van der Laan
date: 2025-02-08T14:00:00.000Z
agency: OMA
architect: Ellen van Loon
year: "2017"
images:
  - /static/img/1-rijnstraat-8-oma-ellen-van-loon-rotterdam-netherlands-architecture_dezeen_hero1.jpg
  - /static/img/rijnstraat-8-oma-ellen-van-loon-rotterdam-netherlands-architecture_dezeen_2364_col_13.jpg
  - /static/img/3-rijnstraat-8-oma-rotterdam-netherlands-architecture-plan-4-1.jpg
  - /static/img/4-rijnstraat_8_floorplan-1-200_08_oma.jpg
  - /static/img/rijnstraat-8-oma-ellen-van-loon-rotterdam-netherlands-architecture_dezeen_2364_col_3.jpg
location_tags:
  - Architectuur
address: Rijnstraat 8, Den Haag
location: '{"type":"Point","coordinates":[4.3228836,52.0799591]}'
---
Rijnstraat 8 (2017) door Ellen van Loon / OMA

Ellen van Loon, partner bij OMA, transformeerde met haar team het voormalige Ministerie van Volkshuisvesting, Ruimtelijke Ordening en Milieubeheer (VROM). Het gebouw werd na de voltooiing in 1992 beschouwd als een innovatieve kantoortyplogie, waarbij atria dienden als serres en het buitenleven naar binnen werd gebracht. Twintig jaar later bood het gebouw niet de flexibiliteit en openheid die hedendaagse kantoren vereisen. Voor de transformatie werd samengewerkt met de oorspronkelijke architect, Jan Hoogstad, in een publiek-private samenwerking onder de naam PoortCentraal, een team bestaande uit BAM, ISS en OMA.

Het enorme gebouw, met een totale oppervlakte van maar liefst 89.000 m2, moest voortaan ruimte bieden aan twee ministeries (Buitenlandse Zaken en Infrastructuur en Waterstaat) en nog drie andere overheidsorganisaties (de Immigratie- en Naturalisatiedienst, het Centraal Orgaan opvang Asielzoekers en de Dienst Terugkeer & Vertrek). Deze organisatievernieuwing zorgt voor een hernieuwde verbinding met de stad. “De transparante gevel en duidelijk zichtbare ingangen vergroten de zichtbaarheid tussen verschillende afdelingen en bevorderen de interactie tussen de ministeries en het stadsleven van Den Haag,” aldus Van Loon.

In de grote doorgang op de begane grond bevinden zich winkels, horeca, de ingang van de ministeries en de ingang van het IND-loket. Door het middelste deel, het vergadercentrum, loopt een nieuwe loopbrug over de volledige lengte van het gebouw, met daarboven de kantoren. De werkplekken in de verschillende atria zijn verbonden door trappen en de open kantoortuinen onthullen de interne processen van het gebouw. De centrale serre, omringd door administratieve pleinen en kantoorlandschappen op dubbelhoge verdiepingen, biedt een scala aan vergader- en werkruimtes en creëert flexibele werkomgevingen die minder kantoorruimte vereisen.

Beelden:

1-2 Delfino Sisto Legnani & Marco Cappelleti

3 OMA

4-5 Nick Guttridge
