---
tags: location
title: Müllerhoofd 99 en 101
author: Filipa van der Laan
date: 2025-10-31T10:17:00.000Z
agency: Marja Haring Architect
architect: Marja Haring
year: "2018"
images:
  - /static/img/1-mullerhoofd-haring-1.jpg
  - /static/img/2-mullerhoofd-haring-10.jpg
  - /static/img/3-mullerhoofd-haring-11.jpg
  - /static/img/4-mullerhoofd-haring-17.jpg
  - /static/img/5-5-buitenzijde-2.jpg
location_tags:
  - Architectuur
address: Müllerhoofd 99 en 101, Rotterdam
location: '{"type":"Point","coordinates":[4.4646701,51.9019522]}'
---
Müllerhoofd 99 en 101 (2018) door Marja Haring / Marja Haring Architect

Aan de Maas, op de kop van de Müllerpier, ontwierp architect Marja Haring twee bijzondere woningen: Müllerhoofd 99 en 101. Als architect, mede-opdrachtgever en medebewoner heeft zij een uniek project gecreëerd binnen het bouwblok dat door ontwikkelaar Blauwhoed is uitgegeven voor zelfbouwwoningen. KCAP heeft de architectonische randvoorwaarden voor het bouwblok opgesteld en de architecten begeleid. 

De twee gestapelde woningen vormen een hoekpunt van het ensemble en bieden een panorama over de rivier en Parkhaven. Zowel op de tweede als vierde etage strekt de woonkamer zich uit over de complete kavelbreedte van ruim 21,5 meter. De uitgebreide beglazing en doorlopende raamstroken zorgen ervoor dat bewoners vanuit elke hoek kunnen genieten van het vaarverkeer en de industriële horizon van Rotterdam-Zuid. De ramen in de woonkamers zijn verticaal uitschuifbaar, waardoor de woonruimte ook als loggia fungeert.

Ook zorgt de verticale zonwering ervoor dat de blik van binnen gericht is naar het zuiden - de richting waar het uitzicht onbelemmerd blijft. De benedenwoning gebruikt de tuin als buitenruimte en de bovenwoning heeft een dakterras met rondom uitzicht.

Beide woningen zijn ontworpen volgens het lifetime-principe: aanpasbaar aan elke levensfase. Flexibele indelingen, gelijkvloerse verdiepingen en de liftontsluiting maken dit mogelijk. De onderste woning beschikt over een zelfstandige aanleunwoning die zowel als kantoor als guesthouse functioneert.
