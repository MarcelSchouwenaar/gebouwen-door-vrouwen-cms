---
tags: location
title: Kindcentrum Warffum
author: Filipa van der Laan
date: 2025-02-08T13:44:00.000Z
agency: De Unie Architecten
architect: Laura Favata
year: "2023"
images:
  - /static/img/1-silvio-zangarini-2586d63f561efdfcbf7d55e7fb2ea676.jpg
  - /static/img/2-architectenweb-kindcentrum-warffum-refereert-aan-karakter-omgeving-beeld-1-copyright-egbert-de-boer.jpg
  - /static/img/3-architectenweb-kindcentrum-warffum-refereert-aan-karakter-omgeving-beeld-5-copyright-egbert-de-boer.jpg
  - /static/img/4-kindcentrum-warffum-refereert-aan-karakter-omgeving.jpg
  - /static/img/5-10c6d17b1613d5f1a7829ccfebe9e066.jpg
location_tags:
  - Architectuur
address: Westerhoffstraat, Warffum⁣
location: '{"type":"Point","coordinates":[6.55763995,53.38915715]}'
---
Kindcentrum Warffum (2023) door Laura Favata en Rik Veltman / De Unie Architecten⁣

Laura Favata en Rik Veltman van De Unie Architecten hebben in Warffum, Groningen een nieuw Kindcentrum gerealiseerd. Dit gebouw huisvest twee basisscholen, een kinderopvang en een bibliotheek. In deze regio van Groningen veroorzaakt aardbevingsschade veel risico, en voldoen bestaande scholen niet langer aan de veiligheidsnormen. Daarnaast moest het Kindcentrum bestand zijn tegen de bevolkingskrimp en toekomstbestendig zijn, wat resulteerde in een centraal gebouw waarin verschillende onderwijsinstellingen samenkomen.⁣

“Vaak vragen mensen hoe dit allemaal is gelukt binnen het bouwbudget van een school. Zulke budgetten zijn namelijk meestal zeer beperkt. We denken van tevoren goed na over het bouwsysteem en de methodiek en integreren zo veel mogelijk in de afwerking. Deze school is van hout en is geïnspireerd op een Groninger boerderij, maar in feite is het een simpele constructie, als een doos. Efficiëntie en duurzaamheid zijn de sleutel naar betaalbaarheid,” legt Laura Favata uit.⁣

Het Kindcentrum ligt aan de rand van het dorp, met een sterke visuele connectie met het omringende landschap en de natuur. Het gebouw heeft een opvallende rode houten gevel, waarvan de kleur verwijst naar de rode Groningse baksteen. De dakvorm en houtdetails zijn typerend voor de lokale boerenschuren. Grote glazen puien versterken bij binnenkomst de openheid en benadrukken het hart van het gebouw. Vanuit deze centrale ruimte zijn de basisscholen, bibliotheek en kinderopvang bereikbaar. De twee scholen worden gescheiden door de in het midden geplaatste bibliotheek en kinderopvang.

Beelden:⁣

1,5 Silvio Zangarini\
2, 3 Egbert de Boer\
4  De Unie Architecten[](https://www.instagram.com/deuniearchitecten/)
