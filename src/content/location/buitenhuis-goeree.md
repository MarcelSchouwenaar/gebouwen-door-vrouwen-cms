---
tags: location
title: Buitenhuis Goeree
author: Simone van der Linden
date: 2025-02-08T12:56:00.000Z
agency: Korteknie Stuhlmacher Architecten
architect: Mechthild Stuhlmacher
year: "2012"
images:
  - /static/img/1-goeree-elevation.jpg
  - /static/img/2-goeree-garden-tree.jpg
  - /static/img/3-goeree-bg.png
  - /static/img/4-goeree-pieces.png
  - /static/img/5-goeree-living-room-furni.jpg
location_tags:
  - Architectuur
address: Goeree-Overflakkee
location: '{"type":"Point","coordinates":[4.13576992064659,51.75128625]}'
---
Buitenhuis Goeree (2012) door Mechthild Stuhlmacher en Rien Korteknie / Korteknie Stuhlmacher Architecten⁣
⁣
Op Goeree-Overflakee ontwierp Mechthild Stuhlmacher samen met Rien Korteknie en hun bureau Korteknie Stuhlmacher Architecten (KSA) het Buitenhuis Goeree. Het buitenhuis combineert het kleinschalige en traditionele cultuurlandschap, huiselijkheid, ruimtegevoel en de wensen van de bewoners in één woning.⁣
⁣
Het huis is gelegen op een bijzondere locatie met vrij uitzicht over de duinen en is bestemd voor een groot gezin dat veel gasten ontvangt. Het is ontworpen als ensemble van een smal voorhuis en een grote schuur met twee kappen die zich achter elkaar verstoppen. De twee volumes zijn ten opzichte van elkaar verschoven en vormen daarmee beschutte buitenruimten.⁣
⁣
Kenmerkend voor de architectuur van KSA vestigt het huis niet de aandacht op de indrukken van buitenaf, maar op de particuliere ervaring van het gebouw. Binnen is het huis ontworpen als één doorlopende ruimte met wisselende vloerniveaus en plafonds die ruimte- en sfeerbepalend zijn.⁣
⁣
De functionele indeling volgt de ruimtelijke configuratie: in het grote volume achter op de kavel zijn alle private woonvertrekken zoals woonkamer en slaapkamers ondergebracht en het ‘voorhuis’ is ingericht als open keuken en eetplek. Waar beide ‘huizen’ bij elkaar komen bevindt zich de ruime woonkamer met houtkachel, ouderwetse zitkuil en mezzanine en met daglicht van alle kanten.⁣
⁣
Het huis is opgebouwd met geprefabriceerde houtelementen die zichtbaar zijn gelaten in het interieur. Bij de zachthouten wanden en plafonds komen zo constructie en afwerking samen. Het met het huis mee ontworpen meubilair van houten inbouwkasten en -banken ondersteunt de ruimtelijkheid. ⁣

Beelden:

1–2; 5 Luuk Kramer[](https://www.instagram.com/luuk.kramer/)⁣\
3–4 Korteknie Stuhlmacher Architecten
