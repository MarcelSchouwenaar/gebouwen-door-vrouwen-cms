---
tags: location
title: Essenburgpark
author: Cas Vercruysse
date: 2026-01-06T14:13:00.000Z
agency: DaF-architecten
architect: Catherine Visser
year: "2022"
images:
  - /static/img/1-pluktuin-essenburgpark-wonen-in-rotterdam-750x0-c-default.jpg
  - /static/img/2-essenburgpark_20200408_174429pk-1920x0-c-default.jpg
  - /static/img/3-essenburgpark-illustratie-161101-1920x0-c-default.jpg
  - /static/img/4-cas-vercruysse.jpeg
  - /static/img/5-park-essenburgpark-wonen-in-rotterdam-750x0-c-default.jpg
location_tags:
  - Landschap
address: Essenburgsingel 59, Rotterdam⁣
location: '{"type":"Point","coordinates":[4.4524397,51.92271]}'
---
Essenburgpark (2022) door Catherine Visser / DaF-architecten ⁣

Het Essenburgpark is een stadspark in Rotterdam-West. Een door de eigenaar (NS) in onbruik geraakt spoorterrein van zeven hectare veranderde door de jaren heen in een oase van wilde stadsnatuur én een plek voor ontmoeting en tuinieren. Toen de NS plannen onthulde om op deze groene strook naast het spoor te bouwen, kwamen de buurtbewoners in opstand. Daaropvolgend heeft architect Catherine Visser van DaF-architecten samen met buurtbewoners en institutionele partijen een groen stadspark ontworpen. ⁣

Catherine Visser was als architect, actievoerder en bewoner betrokken. Met haar tekeningen en heldere benadering kreeg het ontwerp richting en werden tegenstellingen tussen bewoners en institutionele partijen verzoend. Het ontwerp is opgevat als een groen raamwerk om de bestaande initiatieven en groene ruimtes met elkaar te verbinden. Op die manier werden de bestaande buurttuinen behouden. Daarnaast werd de unieke topografie met hoogteverschillen benut voor waterberging. Deze functies werden aangevuld met allerlei ontmoetingsmogelijkheden. Dit zorgt ervoor dat het park nog steeds een rafelige sfeer kent met allerlei contrasterende delen.⁣

Het verbindende karakter werkt ook door in het beheer van het park. Het Hoogheemraadschap Schieland en de Krimpenerwaard staat in voor het beheer van de waterberging. De gemeente Rotterdam is verantwoordelijk voor het beheer van de hoofdpaden. Er kwam ook een stichting die het dagelijks beheer organiseert met omwonenden, scholen en maatschappelijke organisaties.⁣

Beelden: ⁣\
1,5 Wonen in Rotterdam\
2–3 DaF-architecten\
4 Cas Vercruysse

Tekst:⁣\
Cas Vercruysse
