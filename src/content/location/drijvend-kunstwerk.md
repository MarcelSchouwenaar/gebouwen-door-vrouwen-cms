---
tags: location
title: Drijvend kunstwerk
author: Jolien Streng
date: 2025-10-31T20:27:00.000Z
agency: "-"
architect: Zaha Hadid
year: "1988"
images:
  - /static/img/01-zh-drijvend-kunstwerk.jpg
  - /static/img/02-zh-drijvend-kunstwerk-4x3-.jpg
  - /static/img/03-4x3-.jpg
  - /static/img/04-zh-drijvend-kunstwerk.jpg
  - /static/img/05-zh-drijvend-kunstwerk.jpg
location_tags:
  - Architectuur
address: Westersingel, Rotterdam
location: '{"type":"Point","coordinates":[4.4743741,51.9155354]}'
---
Drijvend kunstwerk (1988) door Zaha Hadid\
\
Voor de Beeldenroute ’88 in Rotterdam ontwierp Zaha Hadid een drijvend kunstwerk in de Westersingel. Tien kunstenaars en architecten werden uitgenodigd om een sculptuur te maken voor een aan hen toegewezen locatie. Hadids werk bestond uit een strak, licht bollend vlak met metalen ‘naalden’ waar een draad doorheen liep. Het object was gemaakt van metaal, koper en hout, drijvend op het water.\
\
De beeldenroute vond plaats van mei tot oktober 1988 en maakte deel uit van Rotterdam ’88, De stad als podium, een evenement dat de stad als cultuurstad op de kaart moest zetten. De organisatie koos bewust voor een mix van gevestigde namen en opkomend talent. Hoewel de ster van Hadid reizend was, had zij op dat moment nog geen gebouw gerealiseerd.\
\
Aanvankelijk wilde Hadid haar ontwerp over een groter deel van de Westersingel verspreiden, maar dat bleek technisch en financieel niet haalbaar. Haar oorspronkelijke ontwerp werd wel getoond in de tijdelijke kunsthal op de Wilhelminapier, bereikbaar per pont vanaf de Veerkade – het eindpunt van de beeldenroute.\
\
In een prijsvraag van Het Vrije Volk kreeg het kunstwerk de bijnaam ‘De Vliegende Non’. Andere inzendingen waren onder meer ‘De Waterwip’, ‘Verzuipschuit’ en ‘De Onvoltooide van Hadid’.

Adres:\
Westersingel, Rotterdam

Beelden:\
1 Stijn Bollaert\
2-3 De Volkskrant\
4 Winnaars van de namenprijsvraag, Niels van der Hoeven\
5 Deel van tentoonstelling kunsthal, Gemeentearchief Rotterdam

Tekst: Jolien Streng
