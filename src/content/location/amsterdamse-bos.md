---
tags: location
title: Amsterdamse Bos
author: Filipa van der Laan
date: 2026-01-30T16:15:00.000Z
agency: Gemeente Amsterdam
architect: Jakoba Mulder
year: "1970"
images:
  - /static/img/1-hvva00006000041.jpg
  - /static/img/2-eerste_schets_bosch_bespreken_met_directeur_1935_-_met_ingetekende_zic.jpg
  - /static/img/3-jakoba-mulder-bij-een-persconferentie-in-amsterdam-waar-het-algemeen.jpg
  - /static/img/4-bosomgeving_tom_zwerver_wandel.jpg
  - /static/img/5-het-amsterdamse-bos-1968.jpg
location_tags:
  - Landschap
address: Bosbaanweg 5, Amstelveen
location: '{"type":"Point","coordinates":[4.8314083,52.3133035]}'
---
Het Amsterdamse Bos (1934-1970) door Jakoba Mulder / Dienst der Publieke Werken, gemeente Amsterdam

In 1930 begon Jakoba Mulder als eerste vrouwelijke stedenbouwkundige bij de afdeling Stadsuitbreiding en Stadsontwikkeling van de Amsterdamse Dienst der Publieke Werken. Daar vormde ze een hecht team met Cornelis van Eesteren en Theo van Lohuizen, met wie ze samenwerkte aan het Algemeen Uitbreidingsplan (AUP). Mulder verzorgde daarbij het ontwerp en de uitwerking van wat aanvankelijk het Boschplan heette, het huidige Amsterdamse Bos. Het stadspark was onderdeel van het AUP en moest met bijna negenhonderd hectare openluchtrecreatie bieden voor Amsterdammers.

Mulder kreeg al snel de bijnaam 'juffrouw van het bos'. Ze was van 1934 tot de voltooiing in 1970 nauw betrokken. Haar ontwerp verweeft de Engelse landschapsstijl met Duitse Volksparken. De Engelse invloed zie je terug in de natuurlijke opzet: weides, verspreide boomgroepen en kronkelende waterpartijen. De Duitse invloed is terug te zien in de 'activiteiten-as': een rechte lijn waarlangs alle voorzieningen liggen, zodat de rest van het bos rustig blijft. Mulder speelde bewust met zichtlijnen en verdwijnpunten om het bos groter te laten lijken. Ze hanteerde daarbij een heldere formule: 1/3 bos, 1/3 open ruimte en 1/3 water.

In haar ontwerpen stond de menselijke maat centraal, evenals de principes licht, lucht en ruimte. Mulder hield veel rekening met bewoners, met name ook de leefbaarheid voor moeders en kinderen. In het Amsterdamse Bos voorzag ze met het Groot Kinderbad een veilige, besloten plek voor kinderen.\
\
Beelden:\
1â€“3 Stadsarchief Amsterdam\
4 amsterdamsebos.nl\
5 ANP

Tekst:\
Filipa van der Laan
