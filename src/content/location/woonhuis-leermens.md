---
tags: location
title: Woonhuis Leermens
author: Sofie van Brunschot
date: 2025-12-12T13:31:00.000Z
agency: MINT architecten
architect: Dianne Maas-Flim
year: "2019"
images:
  - /static/img/1-mint-leermens-building-nightsky-key-image-2.jpg
  - /static/img/2-isimg-1043792.jpg
  - /static/img/3-isimg-1045845.jpg
  - /static/img/4-mint-leermens-interior-1-art-atelier-2.jpg
  - /static/img/5-mint-leermens-interior-3-kitchen-view-to-dinningarea-2.jpg
location_tags:
  - Architectuur
address: onbekend
location: '{"type":"Point","coordinates":[6.7989697,53.3471291]}'
---
Woonhuis Leermens (2019) door Dianne Maas-Flim / MINT architecten

In Leermens in het noorden van Groningen, transformeerde Dianne Maas-Flim met haar bureau MINT architecten een karakteristieke jaren dertig woning met zware aardbevingsschade. In een eerste gesprek met de opdrachtgevers, de bewoners van de woning, werd duidelijk dat zij in deze woning oud willen worden. Maas-Flim ontwierp daarom een ingrijpende verbouwing waarbij de schade is omgezet in kwaliteit. 

De woning ligt aan de rand van Leermens, een wierdedorp met beschermd dorpsgezicht. Het karakter van het huis is daarom aan de buitenzijde zo veel mogelijk intact gehouden, maar van binnen is de woning volledig getransformeerd. 

Op de begane grond is een slaapkamer en badkamer voorzien, zodat de bewoners er oud kunnen worden. Een schildersatelier werd op de verdieping ondergebracht. De enige ingreep die aan de buitenkant zichtbaar is, is een transparante, overhoekse dakkapel. Deze grote raampartij laat veel extra daglicht binnen in de woning en zorgt voor optimale benutting van het noorderlicht in het atelier. Een grote vide, het uitzicht over het landschap en het daglicht laten de kleine woning toch ruim aanvoelen.  

De versterking van de woning is bewust zichtbaar gemaakt in het interieur: de nieuwe staalconstructie is zorgvuldig geïntegreerd in de woning en maakt deel uit van de ruimte.

“Een huis is meer dan een constructie en stenen. Het gaat ook over geborgenheid (...) Zeker bewoners die aardbevingsschade hebben opgelopen, hebben daar recht op”, vindt Maas-Flim. Inmiddels is zij ook benoemd tot Bouwmeester Versterking bij gemeente Groningen. 

Beelden:\
1, 4–5 Harry Cock\
2–3 MINT architecten
