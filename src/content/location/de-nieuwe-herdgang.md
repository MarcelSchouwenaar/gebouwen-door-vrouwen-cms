---
tags: location
title: De Nieuwe Herdgang
author: Sofie van Brunschot
date: 2026-01-06T12:43:00.000Z
agency: Studio Architectuur MAKEN
architect: Nina Aalbers
year: "2021"
images:
  - /static/img/architectenweb-studio-architectuurmaken-_-de-nieuwe-herdgang-beeld-4-copyright-stijn-poelstra.jpg
  - /static/img/architectenweb-studio-architectuurmaken-_-de-nieuwe-herdgang-beeld-5-copyright-stijn-poelstra.jpg
  - /static/img/architectenweb-studio-architectuurmaken-_-de-nieuwe-herdgang-beeld-6-copyright-stijn-poelstra.jpg
  - /static/img/architectenweb-studio-architectuurmaken-_-de-nieuwe-herdgang-beeld-9-copyright-stijn-poelstra.jpg
  - /static/img/denieuweherdgang_presentatietekening2-scaled.jpg
location_tags:
  - Architectuur
address: Eindhovenseweg, Tilburg
location: '{"type":"Point","coordinates":[5.1255975,51.5512598]}'
---
De Nieuwe Herdgang (2021) door Nina Aalbers en Ferry in ‘t Veld / Studio Architectuur MAKEN

In Tilburg ontwierp Nina Aalbers met Ferry in ‘t Veld en hun bureau Studio Architectuur MAKEN een 25 meter hoge uitzichttoren. Ze wonnen de door de gemeente uitgeschreven prijsvraag voor dit uitkijkpunt dat de gebieden Moerenburg, Koningshoeven en de Oisterwijkse Bossen symbolisch met elkaar verbindt. 

Het ontwerp refereert aan de historische herdgangen: plekken in het landschap waar drie wegen samenkwamen en waar herders hun vee verzamelden, het startpunt van nieuwe nederzettingen. Deze driehoekige vorm, die tot op heden terug te vinden is in veel pleinen en parken in Tilburg, vormt de basis voor de sculptuur. Binnen het beperkte budget moest een veilige, beklimbare sculptuur ontstaan met een leesbare vorm. De constructie is uitgevoerd in verzinkt staal met een Accoya-houten bekleding die natuurlijk vergrijst.

De heuvel waarop de uitkijktoren is gebouwd, creëert verschillende ondergronden (nat en droog) en versterkt de biodiversiteit. De omliggende ruimte werd samen met een ecoloog en landschapsontwerper zo ontworpen dat de natuur haar eigen gang kan gaan. 

De plek is meer dan alleen uitkijkpunt, want omwonenden kunnen er samenkomen, in het gras liggen of film kijken in de open lucht. De Nieuwe Herdgang is zowel een ontmoetingsplek als  een iconische toevoeging aan de skyline van Tilburg: een duurzaam bouwwerk dat ecologie, historie en menselijk gebruik samenbrengt.

Het project werd genomineerd voor de Tilburg Architectuurprijs.

Beelden:\
1–2, 4–5 Stijn Poelstra\
3 Studio Architectuur MAKEN
