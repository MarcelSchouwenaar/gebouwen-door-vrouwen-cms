---
tags: location
title: Merry-Go-Round
author: Sofie van Brunschot
date: 2025-02-08T14:27:00.000Z
agency: Bureau Ira Koers
architect: Ira Koers
year: "2009"
images:
  - /static/img/1-architectenweb-bureau-ira-koers-_-merry-go-round-beeld-8-copyright-bureau-ira-koers.jpg
  - /static/img/2-stringio-12.jpg
  - /static/img/3-stringio-7.jpg
  - /static/img/4-stringio-20.jpg
  - /static/img/5-stringio-16.jpg
location_tags:
  - Architectuur
address: Anholt 11, Ruinen⁣
location: '{"type":"Point","coordinates":[6.4114748,52.7757388]}'
---
Merry-Go-Round (2009) door Ira Koers / Bureau Ira Koers

Aan de rand van de Dwingelose Heide ontwierp Ira Koers met haar bureau het vakantiehuis Merry-Go-Round. De vakantiewoning werd ontworpen in opdracht van Stichting Arthouses en ligt verscholen tussen de berkenbomen op het bungalowpark Lanka.

In plaats van een traditionele plattegrond met kamers rond een centrale hal keerde Ira Koers dit programma binnenstebuiten: acht open kamers worden ontsloten door een rondgang langs de gevel. De kamers zijn eerder een soort nissen, waarin op slimme, compacte wijze meubels zijn ingepast. Alle functies zijn ondergebracht in een volledig geïntegreerd ontwerp, waarbij zorgvuldige keuzes zijn gemaakt voor kleur, licht en materiaal. Met de omloop en open kamers is een nieuwe, eigen typologie voor het vakantiehuis gerealiseerd.

Elke ruimte heeft unieke zichtlijnen en uitzicht op de groene omgeving. De gevel bestaat geheel rondom uit smalle, plafondhoge ramen die elk apart met luiken kunnen worden afgesloten. Zo kunnen de gasten van het verblijf zelf de mate van privacy, het uitzicht en daglicht bepalen. Van buitenaf ontstaat een dynamisch spel van open en dichte delen en ‘s avonds licht het kleine gebouwtje op als een lantaarn.

Het project won in 2009 de Dutch Design Award in de categorie Habitat en is nog steeds te huren voor gezelschappen van twee tot vier personen.

Beelden:

1–5 bureau Ira Koers
