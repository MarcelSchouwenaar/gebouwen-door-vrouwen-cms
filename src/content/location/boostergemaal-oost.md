---
tags: location
title: Boostergemaal Oost
author: Daphne Bouman
date: 2025-02-08T14:41:00.000Z
agency: Bekkering Adams Architecten
architect: Juliette Bekkering
year: "2005"
images: ./static/img/default.png
location_tags:
  - Architectuur
address: Faas Wilkesstraat, Amsterdam⁣
location: '{"type":"Point","coordinates":[4.967197000559122,52.373650398104736]}'
---
Boostergemaal Oost (2005) door Juliette Bekkering / Bekkering Adams Architecten

Amsterdam kent sinds begin 2000 vier boostergemalen die het rioolwater via persleidingen naar de centrale rioolzuivering doorsluizen in het Westelijk Havengebied. Voor die tijd had Zeeburgereiland een eigen rioolwaterzuivering. Hiervan zijn nog drie oude silo’s te vinden op het eiland.

Het Boostergemaal Oost uit 2005 is ontworpen door Bekkering Adams Architecten (tegenwoordig Studio Adams & Juliette Bekkering architecten). Het boostergemaal was al gerealiseerd voordat de woningen gebouwd waren op Zeeburgereiland. Het gebouw is nu een opmerkelijk paviljoen midden in het skatepark. De opdrachtgever was Dienst Waterbeheer en Riolering van gemeente Amsterdam.

Het gebouw van het boostergemaal is een gesloten doos, zonder ramen, om de geluiden van de drie grote pompmachines tegen te houden voor de omliggende woningen. De vorm van het gebouw volgt de vorm van de interne functies. Hierdoor bestaat de gevel uit meerdere vlakken die uit het haakse verband zijn gezet, zo ziet het gebouw van iedere kant er anders uit.

Het gebouw is gemaakt van kobaltblauwgroen gepigmenteerd prefabbeton gegoten op de voet van het gebouw. De gevel bevat een reliefontwerp met tekst. Herkenbaar is het woord BOOSTER, maar daaruit zijn natuurlijk ook andere woorden zoals OOST, STER en BOOS te herkennen. De woorden zijn met verschillende dieptes in het beton gestofstraald en gegritstraald. Het ontwerp maakt van het boostergemaal een echt landmark op Zeeburgereiland.

Beelden:

1–4 Bekkering Adams Architecten\
5 Didier Bolk[](https://www.instagram.com/didierbolk/)
