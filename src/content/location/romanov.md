---
tags: location
title: Romanov
author: Neelu Boparai
date: 2025-02-08T14:48:00.000Z
agency: Boparai Associates Architekten
architect: Neelu Boparai
year: "2019"
images:
  - /static/img/01-1-.jpg
  - /static/img/02-1-.jpg
  - /static/img/3-1-.jpg
  - /static/img/04-2-.jpg
  - /static/img/05-1-.jpg
location_tags:
  - Architectuur
address: Stadhuisplein, Zaandam⁣
location: '{"type":"Point","coordinates":[4.814145374387232,52.43788178170237]}'
---
Romanov (2019) door Neelu Boparai  / Boparai Associates Architekten

In het centrum van Zaandam heeft Neelu Boparai met haar bureau Boparai Associates Architekten woongebouw Romanov ontworpen. Boparai kreeg de opdracht om een stedenbouwkundige studie te doen naar de locatie tussen de provinciale weg en het station. Voor de kop van dit plan heeft zij het ontwerp uitgewerkt tot een woongebouw met winkels in de plint, dat deel uitmaakt van het karakteristieke nieuwe centrum van Zaanstad.

Het gebouw past binnen het masterplan van Sjoerd Soeters, dat zich kenmerkt door smalle straten, grachten, hoogteverschillen in de bebouwing en bijzondere zichtlijnen. Het gebouw speelt in op het hoogteverschil door twee lagen winkels, die elk aansluiten op een ander straatniveau. Bovenop de winkels ligt een gemeenschappelijke daktuin. De woontoren op de hoek heeft een entree op het bovenste straatniveau. De overgang van hoogbouw naar de omringende laagbouw wordt opgevangen door een kleiner winkelpand. Op de verdieping van dit winkelpand bevinden zich zes studio’s met hun entrees aan de daktuin, geïnspireerd op een binnenstedelijk hofje.

Boparai verwerkt typische Zaanse elementen in de architectuur van de woontoren, zoals de groene kleuren en de witte omlijsting. Het gebouw wordt visueel opgesplitst in panden door middel van uitkragende balkons in het midden en op de hoeken. Deze panden worden benadrukt in de bovenste lagen, die smaller worden en eindigen in hoekige halsgevels. Om de versmalling te benadrukken, gebruikt Boparai drie tonen uit de Zaanse waaier, van donkergroen onderaan tot lichtgroen bovenaan.

Beelden:

1–4 Fedde de Weert\
[](https://www.instagram.com/fotograaffedde/)5 Boparai Associates Architekten
