---
tags: location
title: Lijnbaan 35-43
author: Sofie van Brunschot
date: 2025-02-08T13:53:00.000Z
agency: BureauVanEig
architect: Marjolein van Eig
year: "2019"
images: ./static/img/default.png
location_tags:
  - Architectuur
address: Lijnbaan 35, Rotterdam
location: '{"type":"Point","coordinates":[4.4755088,51.9230258]}'
---



Lijnbaan 35-43 (2019), door Marjolein van Eig / BureauVanEig⁣

⁣

Marjolein van Eig transformeerde met BureauVanEig de gevel van vijf winkelpanden in het centrum van Rotterdam. Het blok ligt in het verlengde van de Lijnbaan, maar is geen onderdeel van dit Rijksmonument. Waar de Lijnbaan onder andere wordt getypeerd door zijn doorlopende luifel langs de gevels, is hier besloten deze weg te halen. Zo worden de gehele gevel en achterliggende winkels beter zichtbaar en vindt het blok ook aansluiting bij de tegenoverliggende bebouwing. ⁣

⁣

Tegelijkertijd bouwt het ontwerp wel degelijk voort op het bestaande. De penanten van de eerste verdieping zijn doorgetrokken tot beneden en de materialen en vormentaal refereren aan de karakteristieke jaren ’50 wederopbouwarchitectuur van de stad. Het samenspel van de betonnen penanten, de plint van metselwerk en de slanke, stalen kozijnprofielen met messingcoating vormt een kalm geheel dat door de verfijning toch op geen enkel moment saai wordt. Ieder onderdeel is volledig op elkaar afgestemd en geïntegreerd, tot aan de signering van de winkels toe. ⁣

⁣

Het project demonstreert hoe aandachtig aan Rotterdam kan worden verder gebouwd: het betreft geen historiserende restauratie, maar bouwt juist inventief voort op het bestaande. Dat hierbij ook nog elk detail met veel zorg en aandacht is vormgegeven en uitgevoerd, resulteert in een fraai stukje winkelstraat.⁣

Beelden:⁣

1–2 Sebastian van Damme\
3 BureauVanEig\
4–5 Sebastian van Damme
