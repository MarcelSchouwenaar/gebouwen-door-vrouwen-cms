---
tags: location
title: Prins Hendrikzanddijk
author: Margot Overvoorde
date: 2026-01-18T15:40:00.000Z
agency: LOF Landschapsarchitecten
architect: Yttje Feddes, Berdie Olthof
year: "2019"
images:
  - /static/img/1-2-duinen.jpg
  - /static/img/2-dronebeeld_daphne-de-bruijn_blauwdruk_.jpg
  - /static/img/3-hhnk-screenshot-2026-01-18-at-15.26.58.png
  - /static/img/4-10-doorsnede-dijk-landezine.jpg
  - /static/img/5-ecologie.jpg
location_tags:
  - Landschap
address: Prins Hendrikzanddijk, Texel
location: '{"type":"Point","coordinates":[4.818335,53.0275808]}'
---
Prins Hendrikzanddijk (2019) door Yttje Feddes en Berdie Olthof / LOF Landschapsarchitecten

Op Texel ontwierpen Yttje Feddes en Berdie Olthof met hun team van LOF Landschapsarchitecten (voorheen Feddes/Olthof) aan de Prins Hendrikzanddijk. De Prins Hedrikpolder ligt onder zeeniveau en met het oog op de stijgende zeespiegel was het noodzaak de zeedijk te versterken. In plaats van het verhogen van de dijk is er voor gekozen de waterveiligheid te verbeteren door een nieuw duinlandschap aan de zijde van de Waddenzee te creëren. Dit landschap van duinen en wadplanten vormt een veilige waterbarrière voor de toekomst, behoudt waardevolle landbouwgrond, en geeft tegelijkertijd het beschermde ecosysteem van de Waddenzee een grote impuls.

Met de aanleg van de drie kilometer lange Prins Hendrikzanddijk is op een dynamische plek in de Waddenzee 200 hectare natuur gecreëerd. Om dit te realiseren is 5 miljoen kubieke meter zand gestort en zijn 2 miljoen helmgrasplanten aangeplant. Met het ontwerp van de nieuwe duinen is gezocht naar een zo natuurlijk mogelijke opbouw en uitstraling, met verschillende hoogtes die aansluiten bij de omgeving. Bezoekers kunnen het gebied verkennen over het nieuwe fietspad of voetpad, met zichtlijnen naar de polder en de Waddenzee.

Door de overgang van zee naar land vlak te maken en veel microreliëf in de weelderige duinen aan te brengen is er een leefgebied gecreëerd voor verschillende flora en fauna. Het gebied is nu een populaire vogelkijkplek en te beleven vanaf het hoger gelegen uitzichtpunt, een paviljoen ontworpen door John Körmeling.

Het project werkt uitgevoerd i.s.m. Jan DeNul Groep, Altenburg & Wymenga en Waterproof BV in opdracht van het Hoogheemraadschap Hollands Noorderkwartier.

Yttje Feddes was Rijksadviseur voor het Landschap van 2008 tot 2012 en bracht het boek “Vakvrouwen – in veertig jaar landschapsarchitectuur” uit in 2020.

Beelden:\
1, 4–5 LOF Landschapsarchitecten\
2 Hoogheemraadschap Hollands Noorderkwartier\
3 Daphne de Bruin (Blauwdruk)

Tekst:\
Margot Overvoorde
