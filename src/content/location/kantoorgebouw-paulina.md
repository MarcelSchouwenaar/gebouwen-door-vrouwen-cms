---
tags: location
title: Kantoorgebouw Paulina
author: Hannah Barth
date: 2025-02-08T15:06:00.000Z
agency: Moen & van Oosten Architekten
architect: Hannah Barth
year: "2022"
images: ./static/img/default.png
location_tags:
  - Architectuur
address: Honderdland 1042, Maasdijk⁣
location: '{"type":"Point","coordinates":[4.2129131,51.9699294]}'
---
Kantoorgebouw Paulina (2022) door Hannah Barth en Henk Moen / Moen & van Oosten Architekten.

In Maasdijk ontwierp projectarchitect Hannah Barth van Moen & van Oosten Architekten het kantoorgebouw Paulina. Het is een multi-tenant kantoor, gelegen op een bedrijventerrein. Het gebouw markeert de uitbreiding van het gebied en is ontworpen met een duidelijke focus op energie-efficiëntie, groenontwerp en een moderne visie op kantoorleven.

Een centrale groene as doorkruist het eiland en het gebouw en brengt het natuurlijke karakter van buiten naar binnen. In het atrium komt dit tot uiting in een botanische tuin, met tropische bomen, en in het groene dakterras dat boven het atrium ligt. Het gebouw is opgetild ten opzichte van het maaiveld en wordt ontsloten via een grote trappartij en lichtgevende kernen.

Het hart van het gebouw, het atrium, biedt een open, semi-publieke ruimte met flexibele werkplekken, vergaderruimtes en een horecagelegenheid. Ook functioneert deze ruimte als groene long, waar de botanische tuin en hangplanten zorgen voor een natuurlijke klimaatregeling. De kantoorvleugels zijn rondom het atrium en volledig open ontworpen. Deze open plattegrond biedt een maximale aanpasbaarheid aan de veranderende behoefte van de gebruikers. Balkons, bruggen en een grote trap versterken de verbindingen tussen de kantoren.

Duurzaamheid staat centraal in het ontwerp. Warmtepompen en zonnepanelen maken het gebouw energieneutraal, terwijl Cradle to Cradle-materialen bijdragen aan het circulaire karakter. Hangplanten sieren de gevelbanden, die eveneens functioneren als zonwering en glazenwassersbalkon.

Het gebouw is genomineerd voor de Adriaan Dessing Prijs 2024.

Beelden:

1–5 Moen & van Oosten Architekten
