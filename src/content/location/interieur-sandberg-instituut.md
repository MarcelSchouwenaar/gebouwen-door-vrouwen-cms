---
tags: location
title: Interieur Sandberg Instituut
author: Sofie van Brunschot
date: 2026-01-06T11:14:00.000Z
agency: Studio Anne Dessing
architect: Anne Dessing
year: "2019"
images:
  - /static/img/1-temp_dessing_sandberg_jeroenverrecht_8742.jpg
  - /static/img/2-dessing_sandberg_jeroenverrecht_5357.jpg
  - /static/img/3-screenshot-2025-12-31-at-12.07.23.png
  - /static/img/4-screenshot-2025-12-31-at-12.00.33.png
  - /static/img/5-temp_dessing_sandberg_jeroenverrecht_8616.jpg
location_tags:
  - Interieur
address: Fred. Roeskestraat 96, Amsterdam⁣ 
location: '{"type":"Point","coordinates":[4.8595041,52.3414034]}'
---
Interieur Sandberg Instituut (2019) door Anne Dessing 

Studio Anne Dessing ontwierp in opdracht van het Sandberg Instituut en de Rietveld Academie het nieuwe interieur van het Sandberg Instituut, een toonaangevende kunstacademie in Amsterdam. Dessing werkte in totaal zes jaar aan het gebouwensemble. Eerst als freelance architect voor Fedlev, het multidisciplinaire ontwerpteam dat de transformatie Rietveld Academie vorm gaf onder leiding van Paulien Bremmer. Later werd ze onder eigen naam uitgenodigd om het interieur op de zesde verdieping van de Rietveld Academie en vervolgens voor het Sandberg Instituut te ontwerpen. 

 Het doel was om een divers aanbod van ruimtes te creëren voor studenten en medewerkers van tien verschillende masteropleidingen. De grootste uitdaging lag in het scheppen van afscheidingen die geluid dempen en privacy bieden, zonder de openheid van het instituut te verliezen. Het ontwerp stimuleert ontmoetingen en legt zoveel mogelijk visuele verbindingen tussen de gebruikers. Daarnaast zijn er gedeelde ruimten gerealiseerd die de afdelingen samenbrengen, zoals de waterplek met fontein, waar alle kwasten uitgespoeld kunnen worden en de grote professionele keuken met aangrenzende gemeenschappelijke eetruimte, te gebruiken door alle studenten, docenten en bezoekers. 

 De kunstacademies hanteerden twee procesmatige uitgangspunten voor de nieuwe huisvestingsplannen: maximaal gebruikmaken van de aanwezige kwaliteiten binnen de academie en ruimte bieden aan experiment. Er is nauw samengewerkt met de Rietveld gemeenschap en de gordijnen van het auditorium ontwikkelde Dessing in samenwerking met Sandberg Instituut alumnus Aliki van der Kruijs.

 Beelden: \
1–2; 5 Jeroen Verrecht\
3–4 Anne Dessing 

 Tekst: \
Anne Dessing
