---
tags: location
title: Interieur Limburgs Museum
author: Stefanie Korrel
date: 2025-12-12T15:41:00.000Z
agency: ZOETMULDER; Jeanne Dekkers Architectuur  
architect: Elise Zoetmulder; Jeanne Dekkers
year: "2021"
images:
  - /static/img/1-img_6987.jpg
  - /static/img/2-img_6989.png
  - /static/img/3-img_6992.jpg
  - /static/img/4-img_6988.jpg
  - /static/img/5-img_6995.jpg
location_tags:
  - Interieur
address: Keulsepoort 5, Venlo
location: '{"type":"Point","coordinates":[6.1719307,51.3667216]}'
---
Interieur Limburgs Museum (2021) door Elise Zoetmulder & Jeanne Dekkers / ZOETMULDER & Jeanne Dekkers Architectuur  

Het interieur van het Limburgs Museum is vernieuwd met de renovatieplannen van Elise Zoetmulder (ZOETMULDER, met ook Özlem Durmaz Can en Nicole Hartmann) en Jeanne Dekkers (Jeanne Dekkers Architectuur), de oorspronkelijke architect van het gebouw. Zo hebben onder andere de foyer, het museumcafé en de museumwinkel een nieuw gezicht gekregen. Voor de nieuwe interieurelementen is een kleuren- en materialenpalet gebruikt van terracotta rood, warmgewalst staal en lichtblauw. Hiervoor is inspiratie geput uit het ontwerp van het bestaande gebouw en een aantal prominente stukken uit de museumcollectie.     

Voor de museumwinkel zijn H-profielen met stolp ontworpen als displays. De ronde entreebalie is gemaakt van warmgewalst staal en heeft een rode achterwand, die doorloopt in de wand met kluisjes. In de museumwinkel staan ook halfronde displaymeubeln die precies passen tussen de bestaande kolommen. Het café in de foyer is voorzien van een langwerpige bar gemaakt van hetzelfde warmgewalste staal als de entreebalie. Een lichtblauw gordijn zorgt voor een nieuwe flexibele en multifunctionele educatieruimte. De ingebouwde pantry is voorzien van aanrechtbladen in twee verschillende hoogtes, geschikt voor zowel kinderen als volwassenen.   

  Ook is de toegankelijkheid vergroot door de ingang te verplaatsen en het toevoegen van een hellingbaan bij de entree. In een aflevering van Kunst en Kitch is te zien dat verschillende mensen nu veel makkelijker het museum in kunnen komen: zelfs bezoekers met een rollator plus schilderij. 

Beelden:\
1, 3–5 Jeroen Verrecht\
2 ZOETMULDER

Tekst:  \
Stefanie Korrel /  ZOETMULDER
