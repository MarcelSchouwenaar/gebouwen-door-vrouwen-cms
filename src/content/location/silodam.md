---
tags: location
title: Silodam
author: Filipa van der Laan
date: 2025-02-08T15:32:00.000Z
agency: MVRDV
architect: Nathalie de Vries
year: "2003"
images:
  - /static/img/silodam_01_.jpg
  - /static/img/silodam_02_.jpg
  - /static/img/silodam_03_mvrdv-rob-t-hart-photography-silodam-2.jpg
  - /static/img/silodam_04_doorsnede_mvrdv-rob-t-hart-photography-silodam-2.jpg
  - /static/img/silodam_05_galerij_mvrdv-rob-t-hart-photography-silodam.jpg
location_tags:
  - Architectuur
address: Silodam 351, Amsterdam⁣
location: '{"type":"Point","coordinates":[4.8904347,52.3925327]}'
---
Silodam (2003) door Nathalie de Vries / MVRDV⁣

Gelegen op een dam aan het IJ in het westen van Amsterdam ontwierp Nathalie de Vries, partner bij MVRDV, de Silodam. Het grote, rechthoekige bouwblok telt tien verdiepingen en heeft een footprint van driehonderd meter bij twintig meter. Het heeft een veelzijdige mix van woningen, werk- en kantoorruimtes, commerciële locaties en openbare ruimte. De Silodam speelde een cruciale rol in de prijzige herontwikkeling van het gebied, waarbij het project hielp bij het bekostigen van de dure ontwikkeling.⁣

Nathalie de Vries wilde een plek creëren geschikt voor een veel verschillende doelgroepen: van gezinnen met een laag inkomen tot senioren, van kantoormedewerkers tot kunstenaars. Het leidde tot de ontwikkeling van vijftien woningtypen, resulterend in 157 appartementen, een mix van zowel huur als koop. Elk appartement is zorgvuldig ontworpen om de individualiteit van de bewoners te weerspiegelen. Ze zijn onderverdeeld in clusters van acht tot twaalf woningen en geordend rondom gemeenschappelijke tuinen, voetgangersbruggen, galerijen en verbonden met gangen. Het woongebouw is zowel in de plattegrond als in de gevel in vier blokken geknipt, waarbij de middelste blokken zijn opgetild om zicht te geven op het IJ. Het gevelontwerp weerspiegelt het gevarieerde aanbod in het gebouw. Er zijn in totaal zeventien verschillende gevelbekledingen toegepast, variërend van hout, plaatmateriaal en baksteen. ⁣

“Silodam was voor ons een kans om te werken aan een project over nieuwe typologieën,”benadrukt De Vries in het boek ‘MVRDV Buildings’ uit 2015. “we wilden de gevestigde normen uitdagen van wat in Nederland als typisch, economisch, rationeel en normaal wordt beschouwd. Het primaire doel was om los te breken van standaardisatie en in plaats daarvan innovatieve manieren te onderzoeken om elementen te combineren, stedelijke dichtheid te vergroten, structuren te stapelen en compactere stedelijke omgevingen te creëren. De traditionele typologieën werkten juist deze ideeën tegen.”⁣

Beelden:⁣

1–2 Rob ‘t Hart\
3–4 MVRDV[](https://www.instagram.com/mvrdv/)⁣\
5 Rob ‘t Hart[](https://www.instagram.com/robthartfot/)
