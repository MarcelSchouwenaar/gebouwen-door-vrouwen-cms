---
tags: location
title: Geheugenbalkon
author: Sofie van Brunschot
date: 2025-02-08T15:47:00.000Z
agency: Studio L A
architect: Lorien Beijaert, Arna Mačkić
year: "2001"
images:
  - /static/img/1-sebastiaan-rodenhuis.jpg
  - /static/img/2-uitzicht-vanaf-geheugenbalkon-siese-veenstra-kleiner-1024x683.jpg
  - /static/img/3-10-03-studio-la_geheugenbalkon_foto-siese-veenstra-1440x960.jpg
  - /static/img/4-08-studio-la_geheugenbalkon_foto-siese-veenstra-1440x960.jpg
  - /static/img/5-02-studio-la_geheugenbalkon_foto-elzo-dijkhuis-1440x960.jpg
location_tags:
  - Architectuur
address: Papiermolenlaan, Groningen⁣
location: '{"type":"Point","coordinates":[6.572519350160319,53.204156791280475]}'
---
Geheugenbalkon (2021) door Lorien Beijaert en Arna Mačkić / Studio L A⁣
⁣
In Groningen ontwierpen Lorien Beijaert en Arna Mačkić met hun bureau Studio L A het Geheugenbalkon. Het is het eerste object in een serie ontmoetingsplekken voor de buurt, geïnitieerd door Kunstpunt Groningen. De kunst- en bouwwerken vormen een route die bewoners ruimte geeft voor sport, spel en ontmoeting, een wens vanuit de buurtbewoners zelf.⁣
⁣
Het Geheugenbalkon is een dertien meter hoog, knalrood uitkijkpunt dat uitzicht biedt op de grootschalige werkzaamheden aan de nieuwe zuidelijke ringweg en de aanleg van het Zuiderplantsoen. De verdiepte snelweg, die uiteindelijk ondergronds zal komen te liggen, is vanaf deze hoogte extra goed te overzien.⁣
⁣
De inspiratie voor het ontwerp komt voort uit de historische gelaagdheid van dit stuk stad. Uit onderzoek bleek dat de geschiedenis hier heel veel lagen kent, maar dat met het uitwissen en vervangen van elke laag telkens de herinnering hieraan is weggevaagd. Daarom ontwierp Studio L A het project met verschillende elementen uit de oude ringweg. De hergebruikte materialen zijn duidelijk herkenbaar op de klim naar boven: een betonnen stuk ringweg, een originele vangrail en asfalt. Op deze manier komt de bezoeker letterlijk in aanraking met de weg die er ooit gelegen heeft en worden verleden, heden en toekomst met elkaar verbonden, aldus Studio L A.⁣
⁣
De ringweg zal eind 2024 af zijn. Tot die tijd is het kunstwerk te bezoeken om dit stukje geschiedenis én toekomst gelijktijdig te beleven. Ook daarna kan je er nog heen, want het opgetilde stuk openbare ruimte, dat in eerste instantie tijdelijk zou zijn, is inmiddels zo geliefd dat het permanent aan de rand van het nieuwe park zal blijven staan.⁣
⁣
Adres:⁣
Kruising Hereweg en Papiermolenlaan, Groningen⁣
⁣
Beelden:⁣

1 Sebastiaan Rodenhuis[](https://www.instagram.com/sebastiaan_rodenhuis/)⁣\
2–4 Siese Veenstra[](https://www.instagram.com/sieseveenstrafotografie/)⁣\
5 Elzo Dijkhuis⁣
