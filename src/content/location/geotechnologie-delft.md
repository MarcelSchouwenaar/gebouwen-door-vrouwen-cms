---
tags: location
title: Geotechnologie Delft
author: Sofie van Brunschot
date: 2025-02-08T14:13:00.000Z
agency: Jeanne Dekkers Architectuur
architect: Jeanne Dekkers
year: "2007"
images:
  - /static/img/1-24003-ds-070702jd_1.jpg
  - /static/img/2-2-070705jd.jpg
  - /static/img/3-screenshot-2024-12-02-at-20.17.47.png
  - /static/img/4-stringio-24.jpg
  - /static/img/5-24003-ds-070706jd_1.jpg
location_tags:
  - Architectuur
address: Stevinweg 1, Delft
location: '{"type":"Point","coordinates":[4.3762106,51.9985652]}'
---
Geotechnologie Delft (2007) door Jeanne Dekkers / Jeanne Dekkers Architectuur⁣

Op de campus van de TU Delft ontwierp Jeanne Dekkers met haar bureau Jeanne Dekkers Architectuur een nieuw gebouw voor de studie Geotechnologie, onderdeel van de faculteit Civiele Techniek en Geowetenschappen (CiTG). Deze faculteit is gehuisvest in een 260 meter lang, betonnen gebouw uit 1973, dat werd ontworpen door Van den Broek en Bakema. De kop van dit brutalistische gebouw werd getransformeerd om de afdeling Geotechnologie onder te brengen.

Van het kopgebouw werd de gehele gevel gestript om plaats te maken voor een nieuwe, volledig glazen gevel. De schuine lijnen volgen de opbouw van het programma achter de gevel, dat ingericht is als een landschap van laboratoria, studie- en werkplekken verbinden. Binnen in het gebouw zijn stukken van de bestaande vloerpartijen verwijderd om met royale vides de verticale verbinding tussen de verschillende verdiepingen te verbeteren. Hiermee werd transparantie en uitwisseling nagestreefd in het ontwerp.

Aan de gevel zijn de bestaande glazenwasbalkons behouden en omgebouwd tot glazen erkers. Hier is op slimme wijze gebruikgemaakt van de bestaande constructie om ventilatietechniek te integreren. De materialen en kleuren die zijn toegepast in het nieuwe ontwerp zijn geïnspireerd door het oorspronkelijke gebouw van Broek en Bakema, maar met een nieuwe, modernere interpretatie toegepast. Zo heeft het glas van de gehele gevel een uitvergrote print gekregen met een patroon van doorgezaagde stenen. Het gebouw heeft hierdoor een contrasterende en eigentijdse uitstraling gekregen, waarin toch de originele structuur van het gebouw goed herkenbaar is gebleven.

⁣Beelden:

1–5 Jeanne Dekkers Architectuur[](https://www.instagram.com/jeannedekkersarchitectuur/)
