---
tags: location
title: Limburgs Museum
author: Sofie van Brunschot
date: 2025-12-12T16:02:00.000Z
agency: Jeanne Dekkers Architectuur
architect: Jeanne Dekkers
year: "2000"
images:
  - /static/img/1-img_6252.jpg
  - /static/img/2-img_6257.jpg
  - /static/img/3-isimg-1050033.jpg
  - /static/img/4-img_6265.jpg
  - /static/img/5-img_6261.jpg
location_tags:
  - Architectuur
address: Keulsepoort 5, Venlo 
location: '{"type":"Point","coordinates":[6.172122,51.3667758]}'
---
Limburgs Museum (2000) door Jeanne Dekkers / Jeanne Dekkers Architectuur 

Het Limburgs Museum laat de geschiedenis van Limburg zien, van de prehistorie tot nu. Omdat de historische plek weinig concrete verwijzingen meer bood, is ervoor gekozen de geschiedenis op een moderne manier voelbaar te maken. Het gebouw, tegenover het station, gelegen in het centrum aan een grote rotonde, fungeert daarbij als nieuwe poort tot de stad, op de plek waar vroeger de stadspoort naar Keulen stond. Het staal en glas van de entree en het kantoorgedeelte refereren aan de moderne tijd. Het langgerekte gebogen volume van baksteen verwijst naar het verleden, naar de tijd dat hier een stadsmuur stond. Dit volume geeft het centrum van Venlo een nieuw oriëntatiepunt. Hier bevinden zich de tentoonstellingszalen; bezoekers dalen vanaf de entree – door de muur heen – af naar de oudste geschiedenis en stijgen vervolgens via bruggen naar de nieuwe tijd. Dit deel is opgevat als kabinet, met ‘deurtjes’ naar twaalf verschillende tijdseenheden van de historie. Een luie trap brengt je langzaam weer terug in het hier en nu van de heldere entree. 

Beelden: \
1–5 Jeanne Dekkers Architectuur

Tekst: \
Jeanne Dekkers Architectuur
